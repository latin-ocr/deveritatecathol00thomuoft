620 LIB. 1v, CAP. LXXXI.
corporetseparata. Impossibile igitur videtur quod homo idem numero
resurga.

Adhuc, quod non est continuum, idem numero esse non videtur :quod
quidem non solum in magnitudinibus et motibus manifestum est, sed
etiam in qualitatibus et formis z si enim post sanitatem aliquis infirma-
tus iterato sanetur, non redibit eadem sanitas numero. Manifestum est
autem quod per mortem esse hominis aufertur ; cum corruptio sit mutatio
de esse in non esse. Impossibile estigiturquod esse hominis idem numero
reiteretur. Neque igitur erit idem homo numero ; quae enim sunt eadem
numero secundum esse sunt idem.

Amplius, si idem hominis corpus reparatur ad vitam, pari ratione opor·
tet quod quidquid id corpore hominis fuit, eidem restituatur. Ad hoc au-
tem maxima indecentia sequitur, non solum propter capillos, et ungues,
et pilos, qui manifeste quotidiana praecisione tolluntur, sed etiam propter
alias partes corporis quae occulte per actionem naturalis caloris resol-
vuntur : qua} omnia si restituantur homini resurgenti, indecens magni-
tudo consurget.Souridetur igitur quod homo sit post mortem resur-
recturus.

Praeterea, contingens est quandoque aliquos homines carnibus humanis
vesci, et solum tali nutrimento nutriri, et sic nutritos filios generare.
Caro igitur eadem in pluribus hominibus invenitur. Non est autern pos·
sibile quod in pluribus resurgat : nec aliter videtur esse universalis re⁸
surrectio et integra, si unicuique non restituatur quod hic habuit. Videtur
igitur impossibile quod sit hominum resurrectio futura.

Item, illud quod est commune omnibus existentibus in aliqua specie,
ridetur esse naturale illi speciei. Non est autem hominis resurrectio na-
turalis : non enim aliqua virtus naturalis agentis suflicit ad hoc agendum
ut communiter omnes homines resurgant. Non igitur communiter omnes
homines resurgent.

Adhuc, si per Christum liberamur et a culpa et a morte, quae est pec-
cati effectus, illi soli videntur liberandi esse a morte per resurrectionem
qui fuerunt participes mysteriorum Christi, quibus liberarentur a culpa.
Hoc autemdnon est omnium hominum. Non igitur omnes homines resur—
gent, ut vi etur.

CAPUT LXXXI.

SOLUTIO PRAEMISSARUM OBJECTIONUM.

Ad horum igitur solutionem considerandum est quod Deus, sicut supra
(cap. 52) dictum est, in institutione humanae naturae aliquid corpori
humano attribuit supra id quod ei ex naturalibus principiis debebatur,
scilicet incorruptibilitatem quamdam, per quam convenienter suae formae
coaptaretur ς ut, sicut animae vita perpetua est, ita corpus per animam
posset perpetuo vivere : et talis quidem incorruptibilitas, etiam si non
esset naturalis quantum ad activum principium, erat tamen quodammodo
naturalis ex ordine ad finem, ut scilicet materia proportionaretur suae
naturali former, quae est finis materiae. Animae igitur praeter ordinem suae
naturae a Deo aversae subtracta est dispositio quae ejus corpori divinitus
indita erat ut sibi proportionaliter responderet, et secuta est mors. Est
igitur mors quasi per accidens superveniens homini per peccatum, con-
siderata institutione humanae naturae. Hoc autem accidens sublatum est
per (gli'ristum, qui merito suae passionis mortem moriendo destruxit. Ex
hoc-igitur consequitur quod divina virtute, quae corpori incorruptionem
ded1t, iterato corpus de morte ad vitam reparetur.

‚Secundum hoc igitur ad primum dicendum quod virtus naturae defi·
ciens est a virtute divina, sicut virtus instrumenti a virtute principalis

-n--n- .,.-.

