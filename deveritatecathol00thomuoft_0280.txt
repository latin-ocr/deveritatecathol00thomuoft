240 LIB. 11, CAP. XC.

Quod autem operationes animae videntur proficere in processu genera·
tionis humanae sicut proficiunt corporis partes, non ostendit animam
humanam et corpus idem principium habere, sicut nona ratio procede·
ba't; sed ostendit quod dispositio partium corporis est necessaria ad
animae operationem.

Quod autem decimo objicitur, corpus animae configurari et ob hoc
animam sihi corpus simile praeparare, partim quidem est verum, partim
autem falsum. Si enim intelligatur de anima generantis, est verum quod
dicitur3 falsum autem, si intelligatur de anima generati. Non enim vir-
tute animae generati formatur corpus quantum ad primas et praecipuas
partes, sed virtute animae generantis, ut supra probatum est. Similiter
etiam omnis materia suae formae configuratur; non tamen haec eon-
figuratio fit ex actione generati, sed ex actione formae generantis.

Quod autem undecimo objicitur de seminis vita in principio decisionis,
patet quidem ex dictis non esse vivum nisi in potentia3 unde tuuc ani·
mam actu non habet, sed virtute. In processu autem generationis habet
animam vegetabilem et sensibilem, ex virtute seminis; quae non manent,
sed transeunt, anima rationali succedente.

Neque etiam, si formatio corporis animam humanam praecedit, sequi-
tur quod anima sit propter corpus, ut duodecima ratio inserebat. Est
enim aliquid propter alterum dupliciter ε uno modo propter ejus opera-
tionem sive conservationem vel quidquid hujusmodi est quod sequitur
ad esse, et hujusmodi sunt posteriora eo propter quod sunt, sicut vesti-
menta sunt propter hominem, et instrumenta propter artificem; alio
modo est aliquid propter alterum, id est propter esse ejus, et sic quod est
propter alterum est prius tempore et natura posterius. Hoc autem modo
corpus est propter animam, sicut etiarn omnis materia propter formam.
Secus autem esset, si ex anima et corpore non fieret unum secundum
esse, sicut dicunt qui ponunt animam non esse corporis formam.

CAPUT XC.

QUOD NULLI ALII CORPORI NISI HUMANO UNITUR SUBSTANTIA INTELLECTUALIS
UT FORMA-

Quia vero ostensum est (c. 57) substantiam aliquam intellectualem
uniri corpori ut formam, scilicet animam humanam, inquirendum restat
utrum alicui alteri corpori aliqua substantia intellectualis ut forma unia-
tur. Et quidem de corporibus coelestibus, quod sint animata anima intel-
lectuali, superius est ostensum (c. 70) quid de hoc Aristoteles senserit, et
quod Augustinus boc sub dubio reliquit, unde praesens inquisitio circa
corpora elementaria versari debet. Quod autem nulli corpori elementari
substantia intellectualis uniatur ut forma, nisi humano, evidenter ap-
paret.

Si enim alteri corpori uniatur, aut unitur corpori mixto aut simplici.

Non autem potest uniri corpori mixto, quia oportet illud corpus maxime
esse aequalis complexionis secundum suum genus, inter caetera cor ora
mixta, quum videamus corpora mixta tanto nobiliores formas ha ere
quanto magis ad temperamentum commixtionis perveniunt3 et sic quod
habet formam nobilissimam, utpote substantiam intellectualem· si sit
corpus mixtum, oportet· esse temperatissimum; unde etiam vldemus
quod molities carnis et bonitas tactus, quae aequalitatem complexionis
demonstrant, sunt signa boni intellectus. complexio ,autem maxime
aequalis est complexio eorporis humani. Oportet igitur, si· substantia in-
tellectualis uniatur alicui corpori mixto, quod illud sit ejusdem naturae
cum corpore humano. Forma etiam ejus esset ejusdem naturae cum

