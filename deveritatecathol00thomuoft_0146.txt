106 LlB.·1, ΟᾹΡ. ‘CIL

bonum, ut expraedictis (cap. 61) patere potest : et sic oportet ut quicum-
que alius ab ipso beatus est, participative beatus dicatur. Divina igitur
beatitudo omnem aliam beatitudinem excedit.

Amplius, beatitudo perfecta in operatione intellectus consistit, ut osten·
sum est (cap. loo). Nulla. autem alia intellectualis operatio ejus operationi
comparari potest ε quod patet non solum ex hoc quod est operatio sub-
sistens, sed quia una operatione Deus seipsum ita perfecte intelligit,
sicut est, et omnia alia quae sunt et quae non sunt, bona et mala. In aliis
autem intelligentibus intelligere ipsum non est subsistens, sed actus
subsistentis. Nec ipsum Deum, qui est summum intelligibile, aliquis ita
perfecte potest intelligere sicutipse perfectus est, cum nullius esse per-
fectum sit sicut esse divinum, nec alicujus operatio possitesse perfectior
quam suat substantia. Nec est aliquis alius intellectus qui omnia, etiam
quae Deus facere potest, cognoscat, quia sic divinam potentiam compre-
henderet. Illa etiam, quae intellectus alius cognoscit, non omnia una et
{adem operatione cognoscit. Incomparabiliter igitur Deus super omnia

catus est.

Item, quanto aliquid magis unitum est, tanto ejus virtus et bonitas per·
fectior est. Operatio autem successiva secundum diversas partes temporis
dividitur. Nullo igitur modo ejus perfectio potest comparari perfectioni
operationis quae est absque successione tota simul ; et praecipue si non
in momento transeat, sed in aeternum maneat. Divinum autem intelligere
est absque successione totum simul aeternaliter existens ; nostrum autem
intelligere successionem babet, in quantum adjungitur ei, per accidens,
>continuum et tempus. Divina igitur beatitudo in infinitum excedit hu-
manam, sicut duratio aeternitatis excedit nunc temporis fluens.

Adhuc, fatigatio et occupationes variae‚ quibus necesse est contempla-
tionem nostram in hac vita interpolari (in qua consistit praecipue bumana
felicitas, si qua est praesentis vitae), et errores et dubitationes et casus
varii, quibus subjacet praesens vita, ostendunt omnino incomparabilem
esse humanam felicitatem, praecipue hujus vitae, divinae beatitudini.

Amplius, perfectio divinae beatitudinis considerari potest ex boc quod
omnes beatitudines complectitur secundum perfectissimum modum ς de
contemplativa quidem felicitate, habet perfectissimam sui et aliorum
perpetuam considerationem; de activa vero vita, non unius hominis aut
domus, ant civitatis, aut regni, sed totius universi gubernationem. Falsa
enim felicitas et terrena non habet nisi quamdam umbram illius felicitatis
perfectissimae. Consistit enim in quinque, secundum Boetium (cap. 51),
scilicet in voluptate, divitiis, potestate, dignitate et fama. Habet etiam
Deus excellentissimam delectationem de se, et universale gaudium de
omnibus bonis, absque contrarii admixtione. Pro divitiis vero, hahet
omnimodam sufficientiam 1n seipso omnium bonorum, ut supra osten-
sum-est. Pro potestate, habet infinitam virtutem. Pro dignitate, hahet
omnium entium primatum et regimen. Pro sama, admirationem omnis in-
tellectus ipsum utcumque cognoscentis. .

IpSl igitur, qui singulariter beatus est, honor sit et gloria, in saecula
saeculorum. Amen. (1 part„ q. xxvt, art. 4.)

