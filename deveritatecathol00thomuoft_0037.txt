BERN. MARIAE DE RUBElS DISSERTATIO. XXVII

bent nexum subjecti et attributi3 aliaeque, quae ratiocinio colliguntur.
Ad hanc posteriorem classem pertinent veritates aliquae divinae,
quae‘ ex effectibus notae fiunt, supremi principii exstantia, virtus ejus
omnipotens, ac alia attributa quae supremo principio conveniunt.
Mysteria fidei christianae pertinent ad Deum, minime per ea qua} facta
sunt cognitum, sed ad ipsum, cujusmodi est in se : quo ipsum modo
ratio naturalis conspicere non valet, cum nullus effectus naturalis
ipsum adaequem neque ullum aut sufficientem, qui appareat, nexum
exhibeat, ut inde ad ipsum, cujusmodi est in se, cognoscendum
assurgat.

Utrasque veritates admittit Baylius. Pugnam inter utrasque exer-
ceri, contendit ille pernegat Aquinas: quod his evincit argumentis.
Ac primo, α quae naturaliter rationi sunt insita », sive illa per eviden-
tem demonstrationem nota fiant, sive immediatum subjecti nexum
cum attributo offerant, « verissima esse constat, in tantum ut nec ea
esse falsa sit possibile cogitare». Atqui vero « neque id quod fide
tenetur, cum tamen evidenter divinitus confirmatum sit (sive quus
revelatio divina eo innotescat genere argumentorum, quae num. III,
allata sunt), fas est credere esse falsum » 3 quod etiam, vera aut simulata
pietate ductus, fatetur Baylius. Hinc igitur, « quia solum falsum vero
contrarium est, ut ex eorum definitionibus inspectis manifeste appa-
ret, impossibile est illis principiis quae ratio naturaliter cognoscit
praedictam veritatem fidei esse contrariam».

Ratio sequitur alia, aptissimo exemplo illustrata. Namque « illud
idem, inquit Aquinas, quod inducitur in animum discipuli a docente»,
ipsa « doctoris scientia continet, nisi doceat ficte : quod de Deo nefas
est dicere». Atqui «principiorum naturaliter notorum cognitio nobis
divinitus est indita, cum ipse Deus sit auctor nostrae naturae ι) ; ac
rationem indiderit, quae veritates nonnullas per sese claras immediate
cognoscit, aliasque praeterea lumine priorum collustratas. Itaque
(ι haec principia (omnesque veritates quas naturales appellamus), etiam
divina sapientia continet. Quidquid igitur n adversatur « principiis η,
ac veritatibus «hujusmodi, est divinae Sapientiae contrarium : non
igitur a Deo esse potest. Ea igitur, quae ex revelatione divina perfidem
tenentur, non possunt naturali cognotioni esse contraria».

Tertium profert sanctus Thomas momentum rationis: « Contrariis
rationibus, inquiens, intellectus noster ligatur, ut ad veri cognitio-
nem procedere nequeat. Si igitur contrariae cognitiones nobis a Deo
immitterentur (naturali pervia lumini altera, et altera revelationis
lumine innixa), ex hoc a veritatis cognitione intellectus noster impe-
diretur ς quod a Deo esse non potest. Baylianum monstruosum com-
mentum de fidei pugna cum ratione, luculentioribus argumentis nemo

