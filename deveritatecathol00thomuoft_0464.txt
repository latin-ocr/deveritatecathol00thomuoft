424 LIB. 111, CAP. CXX.

cultum rebus diversis. Exhibendo enim diversis rebus latriae cultum,
videntur uni summo Deo latriam exhibere, ad quem secundum eorum
positionem diversae partes mundi comparantur, sicut ad animam homi-
mis diversa corporis membra.

- Sed etiam ei ratio obviat. Dicunt enim mundo non esse exhibendum
latriae cultum ratione corporis, sed ratione animae, quam Deum esse
dicunt. Licet autem corpus mundi divisibile sit in partes diversas, anima
tamen indivisibilis est. Non est igitur divinitatis cultus diversis rebus
exhibendus, sed uni tantum.

Adhuc, si mundus ponitur animam habere quae totum animet, et omnes
partes ipsius, non potest hoc intelligi de anima nutritiva, vel sensitiva,
quia harum partium animae operationes non competunt omnibus partibus
universi. Dato etiam quod haberet mundus animam sensitivam vel nutriti-
vam, non propter hujusmodi animas deberetur ei latriae cultus,sicut nec bru·
tis animalibus, nec plantis. Relinquitur ergo quod hoc quod dicunt Deum,
cui debetur latria, esse animam mundi intelligatur de anima intellectu-
ali3 quae quidem anima non est perfectio determinatarum partium cor·
poris, sed aliquo modo respicittotum ε quod etiam in nostra anima, quae
est ignobilior, patet. Non enim intellectus habet aliquodorganum corpo·
mle, ut probatur in tertio De anima (text. comm. 6). Non igitur exhiben-
dus esset cultus divinitatis diversis partibus mundi, sed toti mundo,
propter animam ejus secundum eorum radicem.

Amplius, si secundum eorum positionem una tanturn sit anima quae
totum mundum animat et partes omnes ipsius, mundus autem non
dicitur Deus nisi propter animam, erit ergo unus tantum Deus, et sic
cultus divinitatis non debetur nisi uni.

Si vero sit una anima totius, et diversae partes iterum habeant diver-
sas animas ‚ oportet eos dicere, quod animae partium sub anima totius
ordinentur. Eadem enim est proportio perfectionum et perfectibilium.
Existentibus autem pluribus substantiis intellectualibus ordinatis, illi
tantum debetur latriae cultus quae summum locum in eis tenet, ut supra
ostensum est contra aliam positionem. Non erit igitur exhibendus latriae
cultus partibus mundi, sed solum toti.

Poeaeterea, manifestum est quasdam partes mundi non habere animam
propriam. Eis igitur non erit exhibendus cultus; et tamen ipsi colebant
animas et mundi elementa, scilicet terram, aquam, ignem, et alia hujus-
modi inanimata corpora.

Item, manifestum est quod superius non debet inferiori latriae cultum.
Homo autem superior est ordine naturae ad minus omnibus inferioribus
corporibus, quanto perfectiorem habet formam. Non igitur ab homine
esset latriae cultus exhibendus inferioribus corporibus, si propter pro-
prias eorum animas eis cultus deberetur.

Eadem autem inconvenientia sequi necesse est, si quis dicat, quod
singulae partes mundi habent proprias animas, non autem totum habet
aliquam animam communem. Oportebit enim quod suprema pars mundi
haiieat animam nobiliorem, cui soli secundum praemissa debetur latriae
cu tus.

His autem positionibus irrationabilior est illa quae dicit imaginibus
esse latriae cultum exhibendum. Si enim hujusmodi imagines habent
virtutem, aut aliquam dignitatem ex corporibus coelestibus, non propter
hos cis debetur latriae cultus, cum nec ipsis corporibus coelestibus debe·
atur, 'nisi forte propter eorum animas, ut quidam posuerunt. Haec autem
imagines ponuntur virtutem aliquam consequi ex corporibus coelestibus

·’ secundum eorum corporalem virtutem.

. Praeterea, manifestum est quod non consequuntur ex corporibus coeles-
tibus iam nobilem perfectionem sicut est anima rationalis. Sunt ergo

{riigrgliggfflisuffissdilgsnitatis cujuslibet hominis. Non igitur ab homine debetur

