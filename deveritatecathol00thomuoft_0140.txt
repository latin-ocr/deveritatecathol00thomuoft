100 LIB. Ι, GAP. XCIV.

ut reddam ei? Per similitudinem tamen aliquam Deo dare dicimur, in
quantum nostra data Deus acceptat. Non igitur sibi competit commutativa
justitia, sed solum distributiva. Unde Dionysius dicit, cap. 8 De divinis
nominibus, quod «J’ustitia laudatur Deus, sicutomnibus secundum dignita-
tem distribuens », secundum illud matth„ XXV, 15 : Dedit unicuique secun-
dum propriam virtutem. ,

Scire autem oportet quod actiones circa quas sunt praedictae virtutes,
secundum suas rationes ex rebus humanis non dependent. Non enim de
agendis judicare, aut aliquid dare, vel distribuere solius hominis est,
sed cujuslibet intellectum habentis ε secundum tamen quod ad res huma-
nas contrahuntur, ex his quodammodo speciem sumunt, sicut curvum in
naso facit speciem simi. Virtutes igitur praedictae, secundum quod ordi-
nant humanam vitam activam, ad has actiones ordinantur, prout ad res
humanas contrahuntur, ab eis speciem sumentes, secundum quem mo-
dum Deo convenire non possunt. Secundum vero quod actiones praedictae
in sua communitate accipiuntur, possunt etiam rebus divinis aptari.
Sicut enim homo rerum humanarum, ut pecuniae, vel honoris, distributor
est, ita et Deus omnium bonitatum universi. Sunt igitur praedictae virtutes
in Deo universalioris extensionis quam in homine. Nam, sicut J'ustitia
hominis se habet ad civitatem vel domum, ita justitia Dei se habet ad
totum universum. Unde et divinae virtutes nostrarum exemplares dicun·
tur. Nam quae sunt contracta et particulata similitudines quaedam abso-
lutorum entium sunt, sicut lumen candelae se habet ad lumen solis. Aliae
vero virtutes quae Deo proprie non conveniunt, non habent exemplar in
divina natura, sed solum in divina sapientia, quae omnium entium pro-
prias complectitur rationes, sicut et de aliis corporalibus rebus. (Ι part„
q. xxl, art. 1 et 2; q. LXI, art. 5.)

CAPUT XCIV.

'QUOD IN ΠΕΟ SUNT VIRTUTES CONTEMPLATIVAE.

De contemplativis autem virtutibus dubium esse non potest, quin Deo
maxime conveniant. Si enim sapientia in cognitione altissimarum
causarum consistit, secundum Philosophum in principio Metapa„ ipse
autem Deus praecipue seipsum cognoscit, nec aliquid cognoscit nisi cognos-
cendo seipsum, ut probatum est, qui est omnium prima causa, manifes-
tum estquod sibi potissime sapientia debet adscribi. Unde Job, lx, 4:
Sapiens corde est; et Eccli.‚ Ι, 1 : Omnis sapientia a Domino Deo est, et cum
illo ficit semper. Philosophus etiam dicit in principio Metaph. (cap. 2) quod
(sapientia) est divina possessio, non humana.

Item, si scientia est rei cognitio per propriam causam, ipse autem
omnium causarum et effectuum ordinem cognoscit, et per hoc singula-
rum proprias causas novit, ut supra (cap. 65 et 67) ostensum est, mani-
festum estquod in ipso proprie scientia est ; non tamen quae sit per ratio-
cinationem causata, sicut scientia nostra ex demonstratione causatur,
undel Reg, 11, 3 : Deus scientiarum Dominus est. ⁶

Adhuc, si immaterialis cognitio aliquarum rerum absque discursu in-
tellectus est, Deus autem huJ'usmodi cognitionem de omnibus habet, ut
supra ostensum est‚in ipso igitur est intellectus. Unde Job, xil, 13 z Ipse
habet consilium et intelliqentiam.

ὓ Haecf ettiam virtutes in Deo sunt exemplares nostrarum‚sicut perfectum
imper ec l.

