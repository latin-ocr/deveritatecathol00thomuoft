ΗΒ. 11, CAP. xL. 149

rantur. ostensum est autem supra (c. ¹6) quod prima rerum productio in
esse, non est ex materia. ln ea igitur-casus locum babere non potest.
oportet autem quod prima rerum productio cum distinctione suerit, cum
multa inveniantur in rebus creatis quie neque ex invicem generamur,
neque ex aliquo uno communi, quia non conveniunt in materia. Non est
igitur possibile quod rerum distinctio sit a casn.

Item, causa per se prior est ea quae est per accidens. Si igitur poste-
riora sint a causa er se determinata, inconveniens est dicere priora
esse a causa per acci ens indeterminata. Distinctio autem rerum praecedit
naturaliter motus et operationes rerum. Determinati enim motus et ope·
. rationes sunt rerum determinatarum ct distinctarum. Motus autem et ope·
rationes rerum sunt a causis per se et determinatis, cum inveniantur
aut semper, aut in pluribus ex suis causis eodem modo procedere. Ergo
et distinctio rerum est a causa per se ct determinata, non a casu, qui est
causa per accidens indeterminata. Α

Amplius, cujuslibet rei procedendis ab agente per intellectum et volun-
tatem forma cst ab agente intenta. Ipsa autem universitas creaturarum
Deum habet auctorem, qui est agens per voluntatem et intellectum, ut
ex praemissis (c. 23) patet. Nec in virtute sua deiectus aliquis esse potest,
ut sic deficiat a sua intentione, cum sua virtus sit infinita, ut supra
ostensum est (l. 1, c. 43). Oportet igitur quod forma universi sit a Deo in-
tenta et volita.Non est igitur a casu : casu euim esse dicimus quae praeter
intentionem agentis sunt. Forma autem universi consistit in distinctione
et ordine partium ejus. Non est igitur distinctio rerum a casu.

Adhuc, id quod est bonum et optimum in effectu, est finis productionis
illius τ sed bonurn et optimum universi consistit in ordine partium ipsius
ad invicem, quisine distinctione esse non potest. Per hunc enini ordinem
universum in sua totalitate constituitur, quae est optimum ipsius. lpse
igitur ordo partium universi et distinctio earum est finis productionis
universi : non est igitur distinctio rerum a casu.

Hanc autem veritatem sacra Scriptura profitetur, ut patet Genes., 1, t
et 4, ubi cum primo dicitur : In principio creavit Deus coelum et terram,
subjungit :Distinaez't Deus lucem α tenebris, et sic de aliis, ut non solum
rerum creatio, sed etiam rerum distinctio a Deo esse ostendatur, non a
casu, sed quasi bonum et optimum universi; unde subditur ε Vidit Deus
cuncta quae fecerat, et erantcazde bona (Gen.‚ 1, 31).

Per hoc autem excluditur opinio antiquorum naturalium, ponentium
causam materialem solani et unam, ex qua omnia fiebant, raritate et den-
sitate: hos enim necesse est dicere distinctionem rerum, quas in universo
videmus, non ex alicujus ordinante intentione provenisse, sed ex mate-
riae fortuito motu. Similiter etiam excluditur error Democriti ct Leucippi,
ponentium infinita principia materialia, scilicet indivisibilia corpora
eiusdem naturae, sed differentia figuris, ordine, et positione, ex quorum
concursu (quem oportebat esse fortuitum, cum causam agentem nega·
rent) ponebant esse diversitatem in rebus, propter tres praedictas ato-
morum differeutias, scilicet figures, ordinis, et positionis; unde seque-
batur distinctionem rerum esse fortuitam, quod ex praemissis patet esse
tatsum. (De pot„ q. 111. 3, art. 16).

CAPUT XL.

QUOD *MATERIA NON EST PRIMA CAUSA DISTINCTIONIS RERUM.

,‚ Ex his autem ulterius apparet, quod ‘rerum distinctiO, non est propter
materiae diversitatem sicut propter prlmam causam; ex materia enini
nihil determinatum provenire potest, nisi casualiter, eo quod materia ad

