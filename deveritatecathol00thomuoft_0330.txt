290 LIB. 111, CAP. xxvi.

cujustibet intellectualis substantiae felicitas sive beatitudo nominatur;
hoc enim est quod omnis substantia intellectualis desiderat tanquam
ultimum finem et propter se tantum. Est igitur beatitudo et felicitas
ultima cujuslibet substantiae intellectualis cognoscere Deum.

Hinc est quod dicitur: Beati mundo corde, quoniam ipsi Deum videbunt
(Mami. v, 8)‚· et: Haec est vita aeterna ut cognoscant te solum Deum verum
(Joan. xvm, 3). Huic etiam sententiae Aristoteles (Ethic., x, c. 10) concor-
dat, ubiultimam hominis felicitatem dicit esse speculativam quantum ad
speculfiationcm optimi speculabilis. (t part., q. XXI, art. 33 et 1-11‚ ·q. Ι,
art. 7.

CAPUT XXVI.

QUOD FELICITAS IN ACTU VOLUNTATIS NON CONSISTIT.

Quia vero intellectualis substantia sua operatione pertingit ad Deum,
non solum intelligendo, sed per actum etiam voluntatis desiderando et
amando ipsum et in ipso delectationem habendo, potest alicui videri quod
ultimus finis et ultima hominis felicitas non sit in cognoscendo Deum,
sed magis in amando vel aliquo alio actu voluntatis se habendo ad
ipsum ς praecipue quum objectum voluntatissit bonum, quod habet ratio-
nem finis; verum autem, quod est objectum intellectus, non habeat ra-
tionem finis, nisi in quantum etipse est bonum. Unde non videtur homo
consequi· ultimum finem per actum intellectus, sed magis per actum
voluntatis.

Praeterea, ultima perfectio operationis est delectatio, quae perficit ope-
rationem, sicut pulchritudo juventutem, ut Philosophus dicit (Ethic.‚ x,
c. 4). Si igitur perfecta operatio est ultimus finis, videtur quod ultimus
finis magis sitsecundum operationem voluntatis quam intellectus.

Adhuc, delectatio videtur ita propter se desiderari quod nunquam prop·
ter aliud ; stultum enim est quaerere ab aliquo quare velit delectari. Haec
autem est conditio ultimi finis, ut scilicet propter se quaeratur. Est igi-
Eur ultimus finis magis in operatione voluntatis quam intellectus, ut vi-

etur.

Item, in appetitu ultimi finis maxime omnes concordant, quum sit natu-
ralis. Plures autem quaerunt delectationem quam cognitionem. Magis
igitur videtur θεεθ finis delectatio quam cognitio.

Amplius, voluntas videtur esse altior potentia qnam intellectus3 nam
voluntas movet intellectum ad finem ; intellectus enim actu considerat
quae habitu tenet, quum aliquis voluerit. Actio igitur voluntatis videtur
nobilior quam actio intellectus. Magis igitur videtur ultimus finis, quae est
beatitudo, consistere in actu voluntatis quam in actu intellectus.

Hoc autem esse impossibile manifeste ostenditur.

Quum enim beatitudo sit proprium bonum intellectualis naturae, opor-
tet quod secundum in intellectuali naturae conveniat quod est sibi pro-
prium. Appetitus autem non est proprium intellectualis naturae, sed
omnibus rebus inest, licet sit diversimode in diversis3 quae tamen diver-
sitas procedit ex hoc quod res diversimode se habent ad cognitionem:
quae enim omnino cognitione carent habentappetitum naturalem tantum
quae vero habent cognitionem sensitivam, et appetitum sensibilem habent,
sub quo irascibilis et concupiscibilis continentur; quae vero habent co-
gnitionem intellectivam, et appetitum cognitioni ,proportionatum habent,
scilicet voluntatem. Voluntas igitur, secundum quod est appetitus, non
est proprium intellectualis naturae, sed solum secundum quod ab intel-
lectu dependet; intellectus autem secundum se proprius est intellectuali
naturae, Beatitudo igitur vel felicitas in actu intellectus consistit substan·
tialiter et principaliter magis quam in actu voluntatis.

