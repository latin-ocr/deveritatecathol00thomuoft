LlB. ΙΙ, CAP. Lvll. 175

et actiones diversas. Quamvis autem aniinae sit aliqua operatio propria,
in qua non communicat corpus, sicut intelligere3 sunt tamen aliquae
operationes communes sibi ct corpori, ut timere, irasci et sentire, et
hujusmodi. Haec enim accidunt secundum aliquam transmutationem
alicujus determinatae partis corporis. Ex quo patet quod simul sunt
animae et corporis operationes. Oportet igitur ex anima et corpore unum
fieri, et quod non sint secundum esse diversa.

Huic autem rationi secundum Platonis sententiam obviatur. Nihil enim
inconveniens est moventis et moti, quamvis secundum esse diversorum,
esse eumdem actum. Nam motus est idem actus moventis sicut a quo
est, moti autem sicut in quo est. Sic igitur Plato posuit praemissas
operationes esse animae corporique communes, ut videlicet sint animae
sicut moventis, et corporis sicut moti.

Sed hoc esse non potest, quia, ut probat Philosophus in secundo De
anima (text. comm. 5¹). sentire accidit inipso moveri a sensibilibus exte-
rioribus; unde non potest homo sentire absque exteriori sensibili, sicut
non potest aliquid moveri absque movente. organum igitur sensus move·
tur et patitur in sentiendo, sed ab exteriori sensibili. Illud autem quod
patitur est sensus. Quod ex lioc patet, quia carentia sensu non patiuntur
a sensibilibus tali modo passionis. Sensus igitur est virtus passiva ipsius
organi. Anima igitur sensitiva non se habet in sentiendo sicut movens,
et agens, sed sicut illud quod patiens patitur 3 quod impossibile est esse
diversum, secundum esse, a patiente. Non est igitur anima sensibilis,
secundum esse, diversa a corpore animato.

Praeterea, licet motus sit communis actus moventis et moti ; tamen alia
operatio est facere motum et recipere motum. Unde et duo praedicamenta
ponuntur facere et pati. Si igitur in sentiendo anima sensitiva se habet
ut agens, et corpus ut patiens, alia erit operatio animae et alia corporis.
Anima igitur sensitiva habebit aliquam operationem propriam. Habebit
igitur et subsistentiam propriam. Non igitur, destructo corpore, esse
desinet. Animae igitur sensitivae etiam irrationabilium animalium erunt.
immortales; quod quidem improbabile videtur, tamen a Platonis opi·
nione non discordat. Sed de hoc infra (c. 82) erit locus quaerendi.

Amplius, mobile non sortitur speciem a suo motore. Si igitur anima
non conjungitur corpori nisi sicut motor mobili, corpus et partes ejus
non consequuntur speciem ab anima. Abeunte igitur anima, remanebit cor-
pus et partes ejus ejusdem speciei. Hoc autem est manifeste falsum;
nam caro, et os, et manus, et hujusmodi partes, post abcessum animae,
non dicuntur nisi aequivoce, cum nulli harum partium propria operatio
adsit, quae speciem consequitur. Non igitur unitur anima corpori solum
sicut motor mobili, vel sicut homo vestimento.

Adhuc, mobile non habet esse per suum molerem, sed solummodo
motum. Si igitur· anima uniatur corpori solummodo ut motor, corpus
movebitur quidem ab anima, sed non habebit esse per eam. Vivere au-
tem est quoddam esse viventis. Non igitur corpus vivet per animam.

Item, mobile neque generatur per applicationem motoris ad ipsum,
neque per eJus separationem corrumpitur, cum non dependeat mobile a
motore secundum esse, sed secundum moveri tantum. Si igitur anima
uniatur corpori solum ut motor, sequitur quod in unione animae et cor· ⁴
poris non erit aliqua generatio, neque in separatione corruptio 3 et sic
mors, quae consistit in separatione animae et corporis, non erit corruptio
animalis, quod est manifeste falsum.

Praeterea, omne movens seipsum ita se habet quod in ipso est moveri
et non moveri, movere et non movere. Sed anima, secundum Platonis
opinionem, movet corpus sicut movens seipsum. Est ergo in potestate
animae movere corpus vel non movere. Si igitur non unitur ei nisi sicut
{notor mobili, erit in potestate animae separari a corpore cum voluerit, et
iterum uniri ei cum voluerit ; quod patet esse falsum.

