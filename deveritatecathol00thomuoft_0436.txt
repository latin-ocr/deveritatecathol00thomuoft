396 ΗΒ. ΙΙΙ, CAP. XCIX.

potest tamen alia facere quam ea quae subduntur ejus providentis, vel
operationi, si absolute consideretur ejus potestas; sed non potest facere
aliqua quae suh ordine providentiae ipsius ab aeterno non fuerunt, eo
quod mutabilis esse non potest. ⁹

Hanc autem distinctionem quidam non considerantes in diversos
errores inciderunt. Quidam enim immobilitatem divini ordinis ad res ipsas
quae ordini subduntur extendere conati sunt, dicentes quod omnia
necesse est esse sicut sunt, in tantum quod quidam dixerunt, quod Deus
non potest alia facere quam quae facit, contra quod est quod habetur,
Matth„ XXVI, 53 ι Αηηοη possum royare Patrem meum, et emhibebz't mihi plus
quam duodecim leqz‘ones angelorum P Quidam autem e converso mutabilita-
tem rerum quae divinae providentiae subjiciuntur in mutabilitatem divinae
providentiae transtulerunt, de Deo carnaliter sentientes quod Deus ad mo-
dum carnalis hominis sit in sua voluntate mutabilis, contra quod dicitur,
Num, XXIII, 19 ε Non est Deus ut homo, ut mentiatur, nec quasi filius hominis,
ut mutetur. Alii vero contingentiam divinae providentiae subtraxerunt,
contra quos dicitur, Thren., 111, 37 : Quis est iste qui davit utfieret aliquid,
Domino non jubente ?

CAPUT XCIX.

QUOD DEUS POTEST OPERARI PRAETER ORDINEM REBUS INDITUM PRODUGENDO
EFFEGTUS ABSQUE GAUSIS PRoxmts.

Restat autem ostendere quod praeter ordinem ab ipso rebus inditum
agere possit. Est enirn ordo divinus institutus in rebus, ut inferiora per
superiora moveantur a Deo, utsupra (cap. 82 etpraeced.) dictum est. Potest.
auten] Deus praeter hunc ordinem facere ut scilicet ipse effectum aliquem
in inferioribus operetur, nihil ad hoc agente superiori agente. In hoc
enim differt agens secundum necessitatem naturae ab agente secundum
voluntatem, quod ah agente secundum necessitatem naturae effectus non
potest sequi nisi secundum modum virtutis activae: unde agens quod est
maximae virtutis non potest immediate producere effectum aliquem
parvum, sed producit effectum suae virtuti proportionatum, in quo tamen
invenitur quandoque minor virtus quarn in causa ; et sic per multa media
tendens a causa suprema provenit aliquis parvus effectus. ln agente
autem per voluntatem non est sic ; nam agens per voluntatem statim sine
medio potest producere quemcumque effectum qui suam non excedat
virtutem ; artifex enim perfectissimus potest facere opus quale faciat
artifex imperfectus. Deus autem operatur per voluntatem, et non per
necessitatem naturae, ut supra (lib. 11, cap. 23) ostensum est. Igitur
minores effectus, qui fiunt per causas inferiores, potest facere immediate
absque secundis causis.

Adhuc, virtus divina comparatur ad omnes virtutes activas, sicut
virtus universalis ad virtutes particulares, sicut per supradicta (cap. 67
et seq.) patet. Virtus autem activa universalis ad particularem effectum
producendum determinari potest dupliciter: uno modo per causam
mediam particularem, sicut virtus activa coelestis corporis determinatur
ad effectum generationis humanae per virtutem particularem, quae est in
semine, sicut in syllogismis virtus propositionis universalis determina-
tur ad conclusionem particularem per assumptionem particularem; alio
modo per intellectum, qui determinatam formam apprehendit, et eam in
effectum producit. Divinus autem intellectus non solum est cognoscnivus
suae essentiae, quae est quasi universalis virtus activa ‚ neque etiam tan-
tum universalium et primarum causarum, sed omnium particularium,
sicut per supradicta (cap.76) patet. Potest igitur producere immediate
omnem effectum, quem producit quodcumque particulare agens.

