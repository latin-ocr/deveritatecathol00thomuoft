162 ΜΒ. 11, cAP. vam.

etiam brutis formae sensatae, vel imaginatae moventes, non sunt adinventae
ab ipsis animalibus brutis, sed sunt receptae in eis ab exterioribus-sensi·
bilibus, quae agunt in sensum, et dijudicatae per naturalem existima·
tionem : unde, licet dicantur quodammodo movere seipsa, in quantum
eorum una pars est movens et alia est mota, tamen ipsum movere non
esteis ex seipsis sed partim ex exterioribus sensatis, et partim a natura.
In quantum enim appetitus movet membra, dicuntur seipsa movere, quod
habent supra inanimata et plantas. ln quantum vero ipsum appetere de
necessitate sequitur in eis ex formis acceptis per sensum et judicium
naturalis existimationis, non sibi sunt causa quod moveantur, unde non
habent dominium sui actus. Forma autem intellecta, per quam substantia
intellectualis operatur, est ab ipso intellectu, utpote per ipsum concepta,
et quodammodo excogitata, ut patet de forma entis, quam artifex concipit
et excogitat, et per eam operatur. substantiae igitur intellectuales se
ipsas agunt ad operandum ut habentes suae operationis dominium. Habent
i itur voluntatem.

gitem, activum oportet esse proportionatum passivo, et motum mobili.
Sed in habentibus cognitionem,vis apprehensiva se habet ad appetitivam
sicut motivum ad mobile; nam apprehensum per sensum, vel imagina-
tionem, vel intellectum, movet appetitum intellectualem, vel animalem.
apprehensio autem intellectiva non determinatur ad quaedam, sed cst
omnium : unde et de intellectu possibili Philosophus dicit in tertio De
anima (text. comm. 10) quod est quo est omnia fieri. Appetitus igitur in-
tellectualis substantiae est ad omnia se habens. Hoc autem est proprium
voluntatis ut ad omnia se habet. Unde, in tertio Ethicorum (c. 5), Philoso-
phus dicit quod est possibilium et impossibilium. Substantias igitur
intellectuales habent voluntatem. (I part„ q. mx, art. ¹.)

CAPUT XLVIII.

QUOD SUBSTANTIAE INTELLECTUALES SUNT LIBERI ARBITRII IN AGENDO.

Ex his autem apparet quod praedictae substantiae sunt liberi arbitrii in
agendo. Quod enim arbitrio agant, manifestum est eo quod per cogni-
tionem intellectivam judicium habent de operandis. Libertatem autem
necesse est eas habere, si habent dominium sui actus, ut ostensum
est (c. 47). Sunt igitur praedictae substantiae liberi arbitrii in agendo.

Item, liberum est quod sui causa est. Quod ergo non est sibi causa.
agendi, non est liberum in agendo. Quaecumque autem non moventur
neque agunt nisi ab aliis mota, non sunt sibiipsis causa agendi. Sola
ergo moventia seipsa libertatem in agendo habent : et haec sola judicio
agunt; nam movens seipsum dividitur in movens et motum. Movens
autem est appetitus ab intellectu, vel phantasia, aut sensu motus,
quorum estjudicare. Horum igitur haec sola libere judicant, quaecumque
in judicando seipsa movent. Nulla autem potentia judicans, seipsam ad
judicandum movet, nisi supra actum suum reflectatur. Oportet enim, si se
ad judicandum agit‚quod suumjudicium cognoscat3 quod quidem solius
intellectus est. Sunt igitur animalia irrationalia quodammodo liberi
quidem motus, sive actionis, non autem liberi judicii : inanimata autem,
quae solum ab aliis moventur, neque liberae actionis sunt, aut motus;
intellectualia vero non solum actionis, sed etiam liberi judicii ; quod est
liberum arbitrium habere.

Adhuc, forma apprehensa, est principium movens secundum quod
apprehenditur sub ratione boni, vel convenientis. Actio enim exterior in
moventibus seipsa procedit ex judicio quo judicatur aliquid csse bonum,
vel conveniens per formam praedictam. Si igiturjudicaus ad judicandum

