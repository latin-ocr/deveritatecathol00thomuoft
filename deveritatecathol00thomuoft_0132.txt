92 Ltss. Ι, CAP. LXXXVIII.

quae sunt propter melius ipsius. Aliquando igitur ratio divinae. voluntatis
continet solam decentiam, aliquando utilitatem, anquando etiam neces-
sitatem, quae est ex suppositione: necessitatem vero absolutam solum
cum vult seipsum. (1 part„ q. xm, art. 5.) ·

CAPUT LXXXVII.

QUOD DIVINAE VOLUNTATIS NIHIL POTEST ESSE GAUSA.

Quamvis autem aliqua ratio⁸ div-inae yoluntatis assignari possit, non
tamen sequitur quod voluntatis ejus 'sit aliqua causa. Voluntati enim
causa volendi est finis3 finis autem divinae voluntatis est sua bonitas ε
ipsa igitur est Deo causa volendi, quae est etiam ipsum suum velle. Alio-
rum autem a Deo volitorum nullum est Deo causa volendi, sed unum
eorum est alteri causa ut ordinem habeant ad divinam bonitatem, et sic
intelligitur Deus propter unum eorum aliud velle. Patet tamen quod non
oportet discursum aliquem ponerem Dei voluntate. Nam ubi est unus
actus non consideratur discursus, ut supra (cap. 57) circa intellectum
ostensum est. Deus autem uno actu vult suam bonitatem et omnia alia,
cum sua actio sit sua essentia.

Per praedicta autem excluditur error quorumdam dicentium omnia
procedere a Deo secundum simplicem voluntatem, ut de nullo oporteat
rationem reddere, nisi quia Deus vult. Quod etiarn scripturae divinae con·
trariatur, quae Deum perhibet secundum ordinem sapientiae suae omnia
fecisse, secundum illud Ps. 111, 24 :Omnia in sapientia fecisti,· et Ec-
cli„ 1, 10, dicitur quod Deus effudit sapientiam super omnia opera sua.
(1 part„ q. XIX, art. 53 et De verit„ q. VI, art. 2.)

CAPUT LXXXVIII.

QUOD IN DEO EST LIBERtm ARBITRIUM.

Ex praedictis autem ostendi potest, quod in Deo liberum arbitrium
invenitur. Nam liberum arbitrium dicitur respectu eorum quae non ne-
cessitate quis vult, sed propria sponte. Unde in nobis est liberum arbi·
trium respectu ejus quod volumus currere vel ambulare. Deus autem alia
a se non ex necessitate vult, ut supra (cap. 81) ostensum est. Deo igitur
lIberum arbitrium habere competit.

Adhuc, voluntas divina in his ad quae non secundum naturam suam de-
terminatur, inclinatur quodammodo per suum intellectum, ut supra (cap.
82)ostensum est ε sed ex hoc homo dicitur prae caeteris animalibus libe·
rum arbitrium habere, quia ad volendum J'udicio rationis inclinatur, non
impetu naturae sicut bruta. Ergo in Deo est liberum arbitrium.

Item, secundum Philosophum, in tertio Eth. (cap. 7),voluntas est finis;
electio autem, eorum quae ad finem sunt. Cum igitur Deus seipsum tan-
quam finem velit, alia vero sicut quae ad finem sunt, sequitur, quod res·
pectu sui habeat voluntatem tantum, respectu autem aliorum electionem.
Electio autem semper per liberum arbitrium fit. Deo igitur liberum arbi-
trium competit.

Praeterea, homo per hoc quod habet liberum arbitrium, dicitur suarum
actionum dominus. Hoc autem maxime competit primo agenti, cujus
actus ab alio non dependet. Ipse igitur Deus liberum arbitrium habet.

Hoc etiam ex ipsa nominis ratione haberi potest. Nam liberum est
quod sui causa est, seeundum Philosophum in principio metaph. Hoc au·
tem nulli magis competit, quam primae causae, quae Deus est. (Ι part„
q. xlx, art. 10, et I Sena, dist. 25, et De verit. q. xxiv, art. 3.)

