480 L18..111‚ CAP. CLVIII.

‚naturae; hoc enim et natura habet a Deo. Frustra autem aliquid movere-
tur, nisi posset pervenire ad finem motus. Necessarium est ergo quod id
quod natum est moveri ad aliquem finem sit possibile venire in illum
finem. Sed homo, postquam in peccatum cecidit, quamdiu status hujus
vitae durat, remanet in eo aptitudo ut moveatur ad bonum; cujus signa
sunt desiderium de bono et dolor de malo, quae adhuc in homine rema—
nent post peccatum. Est igitur possibile hominem post peccatum iterum
redire ad bonum, quod gratia in homine operatur.

Amplius, nulla potentia passiva invenitur in rerum natura quae non pos-
sit reduci in actum per aliquam potentiam activam naturalem. Multo igi·
tur minus est aliqua potentia in anima humana quae non sit reducibilis
in actum per potentiam activam divinam. Manet autem in anima humana,
etiam post peccatum, potentia ad bonum, quia per peccatum non tollun-
tur potentiae naturales quibus anima ordinatur ad suum bonum. Potest
igitur per divinam potentiam reparari in bono, et sic auxilio gratiae homo
potest consequi remissionem peccatorum.

Hinc est quod dicitur z Si fuerint peccata vestra ut coccinum, quasi nim
dealbabuntur (Isai., Ι. 18); et τ Universa delicta operit charitas. (Prov.,
x, 12). Hoc etiam quotidie a Domino non frustra petimus, dicentes : Di-
mitte nobis debita nostra.

Per hoc autem excluditur error Novatianorum, qui dixerunt quod de
peccatis quibus post baptismum peccat homo veniam consequi non
potest. (1-11‚ q. (ΗΧ, art. 7.)

CAPUT CLVII.

QUOD HOMO A PECCATO LIBERARI NON POTEST NISI PER GRATIAM.

Ex eisdem etiam ostendi potest quod homo a peccato mortali resur·
gere non potest nisi per gratiam.

Per peccatum enim mortale homo ab ultimo fine avertitur. In ultimum
autem finem homo non ordinatur nisi per gratiam. Per solam igitur gra·
tiam homo potest a peccato resurgere.

Adhuc, offensa nonnisi per dilectionem tollitur. Sed per peccatum mor-
tale homo offensam Dei incurrit; diciturenim uod Deus peccatores odit,
in quantum vult eos privare ultimo tine quem is quos diligit praeparat.
Non ergo homo potest a mortali peccato resurgere nisi per gratiam, per
quam fit quaedam amicitia inter Deum et hominem.

Adhuc etiam induci possunt omnes rationes superius (c. 147) positae
de gratiae necessitate.

Hinc est quod dicitur : 1390 sum ipse qui deleo iniquitates tuas propter me
(lsai, me, 25ss et : Rcmisisti iniquitatem plebis tuae3 operuisti omnia peccata
eorum. (Psalm. LXXXIV, 3.)

Per hoc autem excluditur error pelagianorum, qui dixerunt hominem
posse a peccato resurgere per liberum arbitrium. (1·11, q. (1111, art. 7.)

CAPUT CLVIII.

QUALITER HOMO A PECGATO LIBERATUR.

Quia vero homo non potest ad unum oppositorum redire nisi recedat
>ab alio, ad hoc quod homo auxilio gratiae ad statum rectitudinis redeat
necessarium ‚est quod a peccato, per quod a rectitudine declinaverat, re-
cedat. Et. quia homo in ultimum finem dirigitur et ab eo avertitur praeci-

