XVIII BERN. MARIAE DE RUBEIS DISSERTATIO.

reliqz'onem t omnemque revelatam inficiantur. Luculentissimae prodie-
runt apologiae, quae nobile argumentum eleganti methodo, eruditione
omnigena, et invicto rationum robore pertractant. Quid vero? Nihil
utique dictum, quod ingenium Thomae non ante excogitaverit, pau-
cisque verbis non expresserit.

Rei periculum facere praestat, ex uno, quo de agimus, opere selectis
*collectisque documentis. Ac primo constituendum naturas lumine
non omnes posse veritates ad Deum pertinentes innotescere. Quod
notum compertumque ut fiat, duo sunt ad examen vocanda: u Quid sit
naturalis ratio, quaenam ejus vires ἲ» Illa est, cujus principium, quod
etiam lumen appellatur ab aliis, ex sensibilibus desumitur, creatisque
rebus. Rem creatam hoc loco praecipue, maximeque intelligo creatam
ipsam mentem ejusque affectiones, quas intimo saltem sensu, aut per
conscientiam sine dubio, viribus nativis novit angelus, vel anima sepa-
rata, vel homo, atque magis minusque expressa reflexione nosse valet.
Hinc Thomas ait, libro Ι, capite 3, num. 2 : «Angelus per suam substan-
tiam », quam novit, «in Dei cognitionem ducitur naturali cognitione »;
eorumque notitiam comparat, cum quibus cognationem habet, aut
relationem. Par est animae separatae et hominis ratio: ac praeterea
(ι intellectus nostri secundum modum praesentis vitae (verbis utor
ejusdem Aquinatis loco citato) cognitio etiam a sensu incipit» :vel
« ex rebus sensibilibus(ut ait capite 8) humana ratio cognitionis prin-
cipium sumit. » Naturalis ergo ea est mentis creatae cognitio, cujus
principium, aut lumen ex ipsa mente creata rebusque sensilibus hau·
ritur.

His vel suiipsius, vel rerum sensibilium fecundata perceptionibus aut
ideis creata mens, vires exerit paulo efficaciores, ad alias aliasque
comparandas notiones rerum, quae sunt connexae, vel similes, vel
etiam contrariae‚ singulares et communes, ac magis minusque amplas ;
idque efficitur multiplici quodammodo facultate, quae adest, amplia-
tione et imminutione, transferendo et accommodando, aggregatione
et abstractione, comparatione et ratiocinio. Ad divina cum assurgitur,
ducta ab effectibus argumentatione, duplex alia praesto est facultas,
affirmatio, et remotio : quarum altera Deo attribuimus perfectiones
omnes, quas inesse creaturis deprehendimus; simulque alterius ope
a Deo removemus creaturarum imperfectiones· Rem hanc plerique
illustres philosophi diligentissime exsequuntur. De longo latoque ad·
monere praestat, quod angelos inter ac homines intercedit discrimen ;
nam istis imperfecta ratiocinatio convenit, qua ab ignotis ad notiora
procedimus : perfectior illis asseritur discursus , quem virtualem
appellant, absque actuum multiplicitate. Et haeo satis innuere hoc
loco.

