ΗΒ. 111, CAP. CV. 405

CAPUT CV,

UNDE MAGORUM OPERATIONES EFFICACIAM HABEANT-

investigandum autem relinquitur unde artes magicae efficaciam lia-
beant : quod quidem facile perpendi potest, si modus operationis earum
attendatur. In suis enim operationibus utuntur vocibus quibusdam signi-
ficativis ad determinatos effectus producendos. Vox autem, in quantum
est significativa, non habet virtutem nisiex aliquo intellectu: velexintel-
lectu proferentis, vel ex intellectu ejus ad quem profertur. Ea· proferentis
quidem intellectu, sicut si aliquis intellectus sit tantae virtutis, quod sua
conceptione res possit causare3 quam quidem conceptionem, vocis officio,
producendis effectibus quodammodo praesentat. Ex intellectu autem eJusad
quem sermo dirigitur, sicut cum per significationem vocis in intellectum
receptam audiens inducitur ad aliquid laciendum. Non autem potest dici
quod vocesillae significativae a magis prolatae efficaciam habeant ex intel·
lectu proferentis. Cum enim virtus essentiam consequatur, virtutis diver-
sitas essentialium principiorum diversitatem ostendit. Intellectus autem
communiter bominum hujus dispositionis invenitur, quod ejus cognitio
ex rebus causetur magisquam sua conceptione res causare possit. Si igi-
tur sint aliqui homines qui verbis conceptionem sui intellectus expri-
mentibus res possint transmutare propria virtute, erunt alterius speciei,
et dicenturaequivoce homines.

Amplius, virtus faciendi non acquiritur per disciplinam, sed solum co-

nitio aliquid faciendi. Per disciplinam autem aliqui acquirunt quod
{ujusmodi operationes magicas efficiant. Non igitur est in eis ad hujus-
modi effectus producendos virtus aliqua. sed cognitio sola.

Si quis autem dicat, quod hujusmodi homines a sua nativitate ex vir-
, tute stellarum sortiuntur prae caeteris virtutem praedictam, ita quod quan—
tumcumque alii instruantur qui hoc ex nativitate non habent, efficaces in
hujusmodi operibus esse non possunt, primo quidem dicendum est quod
corpora coelestia super intellectum imprimere non possunt, ut supra
(cap. 84) ostensum est. Non igitur ex virtute stellarum sortiri potest in-
tellectus alicujus hanc virtutem quod repraesentatio suae conceptionis
per vocem sitalicujus effectiva.

Si autem dicatur quod etiam imaginatio aliquid in prolatione vocum
significativarum operatur, super quam possunt corpora coelestia impri-
mere, cum huJ'usmodi operatio sit per organum corporale , hoc non po—
test esse quantum ad omnes effectus qui per huJusmodi artes fiunt 3 os—
tensum est enim quod non possunt omnes huiusmodi effectus virtute
stellarum produci. Ergo ne uc cx virtute stellarum aliquis sortiri potest
hanc virtutem, ut eosdem e ectus producat.

Relinquitur igitur quod huJ'usmodi effectus compleantur per aliquem
intellectum ad quem sermo proferentis hujusmodi voces dirigitur.

Hujus autem signum est; nam hujusmodi significativae voces quibus
magi utuntur invocationes sunt, supplicationes, adjurationes, aut etiam
imperia quasi ad alterum colloquentis.

Item, in observationibus hujus artis utuntur quibusdam characteribus
ct figuris determinatis. Figura autem nullius actionis principium est ne-
lue passionis; alias mathematica corpora essent activa et passiva. Non
ergo potest per figuras determinatas disponi materia ad aliquem effectum
naturalem suscipiendum. Non ergo utuntur magi signis aliquibus quasi
dispositionibus. Relinquitur ergo quod utuntur eis quasi signis ; neque
enim est aliud determinatum dare. Slgnls autem non utimur nisi ad alios
intelligentes. Habent igitur magicae artes efficaciam ab alio intelligente ad
quem sermo magi dirigitur.

