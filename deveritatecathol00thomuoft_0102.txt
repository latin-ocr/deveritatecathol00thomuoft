62 LIB. Ι, CAP. LVIII.

aliquid de actu. Nam conclusiones in principiis sunt in potentia. In
divino antem intellectu potentia locum non habet, ut supra (cap. 16)
ostensum est. Non estigitur ejus intellectus discursivus.

Amplius, in omni scientia discursiva oportet aliquid esse causatum.
Nam principia sunt quodammodo causa efficiens conclusionis, unde et
demonstratio dicitur syllogismus faciens scire. ln divina autem scientia
niliil potestesse causatum, cum sit ipse Deus, ut ex superioribus (cap.
45) patet. Dei igitur scientia non potest esse discursiva.

Adhuc, ea quaa naturaliter cognoscuntur, absque ratiocinatione nobis
sunt uota, sicut patet de primis principiis. Sed in Deo non potest esse
cognitio nisi naturalis, imo nisi essentialis. Sua enim scientia est sua
ess—entia, ut supra (cap. 45) probatum est. Dei igitur cognitio non est
ratiocinativa.

Praetereffl omnem motum necesse est reduci iu primum movens, quod
est movens tantum, et non motum. Illud igitur a quo est prima origo
motus, est omnino esse movens et non motum. Hoc autem est intellec-
tus divinus, ut supra (cap. 31) ostensum est. Oportet igitur intellectum
divinum omnino esse moventem non motum. Ratiocinatio autem cst qui-
dam motus intellectus transeuntis ab uno in aliud. Non est igitur divinus
intellectus ratiocinativus.

Item, quod est supremum in nobis, est inferius eo quod in Deo est.
Nam inferius non attingit nisi in sui summo :supremum autem in nostra
cognitione est non ratio, sed intellectus qui est rationis origo. Dei igitur
cognitio non est ratiocinativa, sed intellectualis tantum.

Amplius, a Deo omnis desectus removendus est, eo quod ipse est sim-
pliciter perfectus, ut supra (cap. 28) ostensum est. Sed ex imperfectione
intellectualis naturae provenit ratiocinativa cognitio. Nam quod per aliud
cognoscitur, minus est notum eo quod per se cognoscitur, nec ad id, quod
per alind est notum, natura cognoscentis sufficit sine eo per quod fit
notum.1n cognitione autem ratiocinativa fit aliquid notum per aliud.
Quod autem intellectualiter cognoscitur, per se est notum, et ad ipsum
cognoscendum natura cognoscentis sufficit absque exteriori medio, unde
manifestum est, quod defectus quidam intellectus est ratiocinatio. Divina
igitur scientia non est ratiocinativa.

Adhuc, absque rationis discursu comprehenduntur ea quorum species
suntin cognoscente3 non euim visus discurrit ad lapidem cognoscen-
dum, cujus similitudo in visu est. Divina autem essentia est omnium
similitudo,ut supra (cap. 54) probatum est. Non igitur procedit ad ali-
quid coguoscendum per rationis discursum.

Patetetiam solutio eorum qui discursum in divina scientia inducere
videntur : tum ex hoc quod per essentiam suam alia novit, quod quidem
ostensum est non fieri discursive, cum ejus essentia se habeat ad alia
non sicut principium ad conclusiones, sed sicut species ad res cognitas ι
tum ex hoc quod inconveniens sorte aliquibus videretur si Deus syllo-
gizare uon posset. Habet enim syllogizandi scientiam tamquam judicans,
et nou sic syllogizando discurrens.

Huic autem veritati rationibus probatae etiam sacra Scriptura testimo·
nium perhibet. Dicitur enirn Heb., iv, 13 ε Omnia nuda et aperta sunt oculis
ejus. Quae enim ratiocinando scimus, non sunt secundum se nobis nuda
et aperta, sed ratione aperiuntur et nudantur. (1 part„ q. xlv, art. 7.)

CAPUT LVIII.

QUOD DEUS NON INTELLIGIT COMPONENDO ET DIVIDENDO.

Per eadem etiam ostendi potest, quod intellectus divinus non intelligit
per modum intellectus componentis et dividentis. Cognoscit enirn omnia

