400 LIB. ΙΙΙ, CAP. CII.

ordinem illum operari. Omnis autem creatura constituta est sub ordine
quem Deus in rebus statuit. Nulla ergo creatura potest supra hunc ordi-
nem operari. Quod est miracula facere.

Item, quando aliqua virtus finita proprium effectum operatur ad quem
determinatur, non est miraculum3 licet possit esse mirum alicui qui illam
virtutem non comprehendit, sicut mirum videtur ignaris quod magnes
trahit ferrum, vel quod aliquis parvus piscis sit retinens navem. Omnis
autem creaturae potentia est limitata ad aliquem determinatum effectum,
vel ad aliquos. Quicquid igitur virtute quuscumque creaturae fiat, non po-
test dici miraculum proprium, etsi sit mirum virtutem illius creaturae
non comprehendenti. Quod autem fit virtute divina,quae, cum sit infinita.
de se incomprehensibilis est, vere miraculum est.

Amplius, omnis creatura in sua actione requirit subjectum aliquod in
quod agat3 solius enim Dei est ex nihilo aliquid facere, ut supra osten-
sum est (lib. 1, cap. 16). Nihil autem quod requirat in sua actione subjec-
tum potest agere, nisi in illa ad quae subjectum illud est in potentia:
hoc enim agens in subjectum aliquod operatur ut educat illud de poten-
tia in actum. Nulla igitur creatura sicut nec creare potest, ita nec agere
in alia re, nisi quod estin potentia illius rei. Fiunt autem multa miracula
divinitus, dum in re aliqua sit divina virtute quod non est in potentia
illius rei, sicut quod mortuus reviviscat, quod sol retrocedat, quod duo
corpora sint simul. Haec igitur miracula nulla virtute creata fieri pos·
sunt.

Adhuc, subjectum in quod agitur ordinem habetet ad agens quod redu-
cit ipsum de potentiain actum,et ad actum in quem reducitur. Sicut ergo
subJectum aliquod estin potentia ad aliquem determinatum actum, et
non ad quemlibet, ita non potest reduci de potentia in actum determina-
tum nisi per agens aliquod determinatum. Requiritur enim agens diversi·
mode ad reducendum in diversum actum : nam, cum aer sit in potentia
ignis et aqua, alio agente fit actu ignis etalio aqua. Similiter etiam pa-
tet quod materia corporalis in actum aliquem perfectum non reducitur a.
sola virtute universaliter agente, sed oportet esse aliquod agens proprium
per quod determinetur impressio universalis virtutis ad determinatum
effectum. In actum autem minus perfectum potest reduci materia corpo·
ralis sola virtute universali absque particulari agente. Animalia enim per·
fecta non generantur ex sola virtute coelesti, sed requiritur determinatum
semen ;ad generationem vero quorumdam imperfectorum animalium sola
virtus coelestis sufficit sine semine.Effectus igitur qui in his inferioribus
fiunt, si sint nati fieri a causis superioribus universalibus, sine opera-
ratione causarum particularium inferiorum, non est miraculum si sic
fiant, sicut non est miraculum quod animalia ex putrefactione sine semine
nascantur. Si autem non sint nati fieri per solas causas superiores, requi·
runtur ad eorum complementum causae inferiores particulares. Cum au-
tem aliquis effectus producitur ab aliqua causa superiori mediantibus
propriis principiis, non est miraculum. Nullo igitur modo virtute supe-
riorum creaturarum aliqua miracula fieri possunt.

Amplius, ejusdem rationis esse videtur quod aliquid operetur ex sub-
jecto, et quod operetur id ad quod est in potentia subjectum, et quod or·
dinate operetur per determinata media. Nam subjectum non fit in pro·
pinqua potentia ad ultimum, nisi cum suerit actu in medio, sicut cibus
non est statim in potentia caro, sed cum fuerit conversus in sanguinem.
Omnis autem creatura necesse habet uti subjecto ad hoc quod aliquid fa·
ciat3 nec potest facere nisi ad quod subjectum est in potentia, ut osten-
sum est (lib. 11, cap. 2). Ergo non potest facere aliquid, nisi subjectum
reducat 1n actum per determinata media. Miracula igitur, quae siunt ex
hoc quod aliquis effectus producitur non illo ordine quo naturaliter fieri
potest, virtute creaturae fieri non possunt.

Adhuc, inter species motus ordo quidam naturalis attenditur. Nam pri·

