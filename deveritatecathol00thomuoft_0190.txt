¹50 LIB. 11, CAP. XLI.

multa possibilis est,- ex quibus si unum tantum proveniat, hoc, ut in
paucioribus, contingens necesse est esse. Hujusmodi autem est quod ca-
sualiter evenit, et praecipue sublata intentione agentis. ostensum est,
autem (e. 39) quod rerum distinctio non est a casu3 relinquitur igitur
quod non sit propter materiae diversitatem sicut propter primam causam.

Adhuc, ea quae sunt ex intentione agentis, non sunt propter materiam
sicut propter primam causam; causa enim agens prior est in causando
quam materia, quia materia non fit actu causa, nisi secundum quod est
mota ab agente. Unde, si aliquis effectus consequitur dispositionem ina·
teriae et intentionem agentis, non est ex materia sicut ex causa prima; et
propter hoc videmus quod ea quae reducuntur in materiam sicut in cau·
sam primam, sunt praeter intentionem agentis, sicut monstra et alia pec·
cata naturae, forma autem est ex intentione agentis, quod ex hoc patet ;
agens enim agit sibi simile secundum formam3 et si aliquando deficiat,
hoc est a casu propter materiam. Formae igitur non sequuntur disposi-
tionem materiae sicut primam causam, sed magis e converso materiae
sic disponuntur, ut sint tales formae. Distinctio autem rerum secundum
speciem est per formas. Distinctio igitur rerum non est propter materiae
diversitatem sicut propter primam causam.

Amplius, distinctio rerum non potest provenire ex materia nisi in illis
quae ex materia praeexistente fiunt. Multa autem sunt ab invicem distincta
in rebus quae non possunt ex praeexistente materia fieri, sicut patet de
corporibus coelestibuS, quae non habent contrarium, ut eorum motus
ostendit. Non igitur potest esse prima causa distinctionis rerum diversitas
materiae.

Item, quaecumque habentia sui esse causam distinguuntur, habent cau·
sam suae distinctionis ; unumquodque enim secundum hoc fit ens secun-
dum quod fit unum in se indivisum, et ab aliis distinctum. Sed, si in
materia sui diversitate est causa distinctionis rerum, oportet ponere
materias in se esse distinctas; constat autem quod materia quaelibet
habet esse ab alio, per hoc quod supra ostensum est, omne quod quali·
tercumque est, a Deo esse. Ergo aliud est causa distinctionis materiis.
Non igitur prima causa distinctionis rerum potest esse diversitas ma·
teriae.

Adhuc, cum omnis intellectus agat propter bonum, non agit melius
propter vilius, sed e converso. Et similiter est de natura. Omnis autem
res procedit a Deo per intellectum agentem, ut ex supradictis (c. 23) patet.
Sunt igitur a Deo viliora propter meliora, et non e converso. Forma autem
nobilior est materia, cum sit perfectio et actus ejus. Ergo non producit
solas formas rerum propter tales materias et magis tales materias produxit
ut sint tales formae. Non igitur distinctio specierum in rebus, quae est se-
cundum formam, est propter materiam, sed magis materiae sunt creatae
diversae, ut diversis formis conveniant.

Per hoc autem excluditur opinio Anaxagorae ponentis infinita principia
materialia a principio quidem commixta in uno confuso, quae postmodum
intellectus separando rerum distinctionem constituit ; et quorumcumque
aliorum ponentium diversa principia materialia ad distinctionem rerum
causandam. (De pot.,-;q. 111 tit„ art. ¹6.)

CAPUT XLI.

QUOD DISTINCTIO RERUM NON EST PROPTER CONTRARIETATEM AGENTIUM.

Expraemissis etiam ostendi potest quod causa distinctionis rerum non
est dirersitas, aut etiam contrarietas agentium. Si enim diversi agentes,
ex quibus procedit rerum diversitas, sunt ordinati ad invicem, oportet

