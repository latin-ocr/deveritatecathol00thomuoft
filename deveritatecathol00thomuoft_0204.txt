164 LIB. 11, CAP. L,

materia dividitur, nec aliter quam divisione quantitatis sine qua substan-
tia est indivisibilis. Quod autem recipitur in corpore, recipitur in eo
secundum quantitatis divisionem. Ergo forma non recipitur ln corpore
nisi ut individuata. Si igitur intellectus esset corpus, formae rerum intel-
ligibiles non reciperentur in eo nisi ut individuatae. Intelligit autem in-
tellectus res per formas earum, quas penes se habet. Non ergo intellectus
intelligit universalia, sed solum particularia, quod patet esse falsum.
Nullus igitur intellectus est corpus.

Item, nihil agit nisi secundum suam speciem, eo quod forma est prin-
cipium agendi in unoquoque, si igitur intellectus sit corpus, actio eJ‘us
ordinem corporum non excederet. Non igitur intelliget nisi corpora, hoc
autem patet esse falsum. Intelligimus enlm multa quae non sunt corpora.
Intellectus igitur non est corpus.

Adhuc, si substantia intelligens est corpus, aut est finitum, aut infini-
tum. Corpus autem esse infinitum actu est impossibile, ut in Physicis
(lib. 111, text.. comm. 24 et infra) probatur. Est igitur finitum corpus, si
corpus esse ponitur. Hoc autem est impossibile: in nullo enim corpore
finito potest esse potentia infinita, ut supra (l. 1, cap. 13) probatum est.
Potentia autem intellectus est quodammodo infinita in intelligendo: in
infinitum euim intelligit species numerorum augendo, et similiterspe-
cies figurarum et proportionum; cognoscit etiam universale, quod est
virtute infinitum secundum suum ambitum. Continet enim individua,
quaa sunt potentia infinita. Intellectus igitur non est corpus.

Amplius, impossibile est duo corpora se invicem continere, cum conti-
nens excedat contentum. Duo autem intellectus se invicem continent et
comprehendunt, dum unus alium intelligit. Non est igitur intellectus
corpus.

Item, nullius corporis actio reflectitur super agentem. Ostensum est
enim in Physicis (lib. vn, text. comm. 1), quod nullum corpus a seipso
movetur nisi secundum partem 3 ita scilicet quod una pars eJ'us sit mo-
vens, et alia mota. Intellectus autem supra seipsum agendo reflectitur;
intelligit enim seipsum non solum secuudum partem, sed secundum
totum. Non est igitur corpus.

Adhuc, actus corporis ad actionem non terminatur, nec motus ad mo—
tum, ut in Physicis (lib. v, text. comm. 10 et infra) est probatum. Actio
autem substautiae intelligentis ad actionem terminatur. Intellectus enim
sicut intelligit rem, ita intelligit se intelligere, et sic in infinitum. Sub-
stantia igitur intelligens, non est corpus.

Hinc est quod sacra Scriptura substantias intellectuales spiritus nomi·
nat. Per quem modum consuevitDeum incorporeum nominare, secun-
dum illud Ioannis, 1v, 24: Deus spiritus est. Dicitur autem sapient„ vn,
22: Est autem in illa, scilicet divina sapientia, spiritus intelliyentiae‚ qui
capiat omnes spiritus intelligibiles.

Per hoc autem excluditur error antiquorum naturalium, qui nullam
substantiam nisi corpoream esse ponebant; unde et animam dicebant
esse corpus, vel ignem, vel aerem, vel aquam, vel aliquid hujtismodi3
quam· quidem opinionem in fidem christianam quidam inducere sunt
conati, diceutes animam esse corpus effigiatum, sicut corpus exterius
figuratum. (l part„ q. 1, art. l.)

CAPUT L.

QUOD SUBSTANTLAE INTELLECTUALES SUNT umATERIALEs.

Ex hoc autem apparet quod substantiae intellectuales sunt immate-
riales. Unumquodque enim ex materia et forma compositum est corpus.

