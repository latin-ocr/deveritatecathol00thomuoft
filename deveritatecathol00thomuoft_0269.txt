LIB. 11, CAP. Lxxxtv. 229

solo; alioquin et homines specie differrent. Differentia autem secundum
numerum inest secund um principia inaltet-iulia. Oportet igitur diversita-
tem animarum humanarum secundum aliquid materiale sumi ; non autem
ita uod ipsius animae sit materia pars; ostensum est ellim supra (c. 50)
quo est substantia intellectualis, et quod nulla talis substantia materiam
habet. Relinquitur ergo quod, secundum ordinem ad diversas materias
quibus animae uniuntur, diversitas et pluralitas animarum sumatur eo
modo quo supra dictum est. Si igitur sunt diversa corpora necesse
est quod habeant diversas animas sibi unitas; non igitur una pluribus
unitur.

Adhuc, ostensum est supra (c. 57) animam uniri corpori ut sormam.
Formas autem oportet esse propriis materiis proportionales, quum se
habeant ad invicem sicut potentia et actus; proprius autem aetus
propriae potentiae respondet. Non ergo una anima pluribus corporibus
unitur.

Amplius, virtutem motoris oportet esse suo mobili proportionatam
non enim quaecumque virtus movet quodcumque mobile. Anima autem,
etsi non sit forma corporis, non tamen potest dici quod non sit motor
ipsius; animatum autem ab inanimato distinguimus sensu et motu. Opor-
tet igitur secundum diversitatem corporum esse diversitatem animarum.

Item, in his quae generantur et corrumpuntur, impossibile est per ge-
nerationem reiterari idem numero; quum enim generatio et corruptio sit
motus in substantiam in his quae generantur et corrumpuntur, non ma·
net substantia eadem, sicut manet in his quae secundum locum moven-
tur. Sed si una anima diversis corporibus generatis unitur successive,
redibit idem numero homo per generationem3 quod secundum Plato-
nem de necessitate sequitur, qui dixit hominem esse animam corpore
indutam. Sequitur etiam etin aliis quibuscumque3 quia, quum unitas
rei sequatur formam sicut et esse, oportet quod illa sint idem numero
guorum est forma numero una. Non igitur est possibile unam animam

iversis corporibus uniri-3 ex quo etiam sequitur quod nec animae
fuerunt ante corpora.

Huic· autem veritati catholicae fidei sententia concordat; dicitur enim t
Qui finxit sinpillatz'm corda eorum (psal. xxx11,15), quia scilieet unicuique
seorsum proprie Deus animam fecit3 non autem simul omnes creavit, nec
unam diversis corporibus adjunxit.

Hinc etiam in libro De ecelesiasticis doqmatibus (c. 14) dicitur: Animas
hominum (credimus) non esse ab initio inter caeteras intellectuales naturas,
nec simul creatas, sicut Oripenes (Περὶ ἀρχῶν, 1, 7) finan.

CAPUT LXXXIV.

sommo RATIONUM CONTRA SUPERIOBEM GONCLUSIONEM.

Rationes autem quibus probatur animas ab aeterno fuisse vel saltem
corporibus praeexstitisse, facile est solvere.

Quod enim primo dicitur, animam habere virtutem· ut sit semper,
concedi oportet. Sed sciendum quod virtus et potentia rei non se extendit
ad id quod fuit, sed ad id quod est vel erit; unde et in praeteritis possi-
bilitas locum non habet. Non igitur, ex hoc quod anima habet virtutem
ut sit semper, potest concludi quod ’semger fuerit, sed quod semper erit.

Praeterea, ex virtute non sequitur ld a quod est virtus, nisi praesuppo-
sita virtute. Quamvis igitur anima habeat virtutem ut sit semper, non
tamen potest concludi quod anima sit semper, nisi postquam hanc vir-
tutem accepit. Si autem sumatur quod hanc Virtutem ab aeterno babuerit,
erit petitum id quod oportebit probari, scilicet quod fuerit ab aeterno.

