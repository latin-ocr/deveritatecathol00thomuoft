vm BERN. MARIAE DE RUBEIS DISSERTATIO.

Romanam Sedem Urbanus ad annum 1264, diemque Π mensis octo-'⁴
bris3quod utique temporis intervallum est, quo Thomas operi Contra
Gentiles, seu De veritate fidei catholicae, elaborando insudavit. Laurea
magisterii jampridem in parisiensi Universitate donatus fuerat : ut
verissime scribere Petrus Marsilius potuerit sanctum Raimundum de
Pennafort « rogavisse eximium doctorem Sacrae Paginae Magistrum in
Theologia Fratrem Thomam de Aquino, ut opus aliquod faceret con·
tra infidelium errores ».

In processu Canonizationis narratio quaedam legitur, « Fratri Anto-
nio de Brixia» facta a « fratre Nicolao de Marsiliaco », quae calculis
Ptolomaei Lucensis repugnare videtur. Verba refero, quae habentur
capite 7, num. 67, apud Bollandi Continuatores, ad diem vn mensis
Martii: « Frater Antoni, ego fui cum fratre Thoma Parisiis ; et coram
Deo dico, quod nunquam vidi hominem tantae puritatis, et pauperta-
tis amatorem. Qui, cum scriberet, et componeret Librum contra Gen-
tiles, non habebat chartas3 sed in schedulis scripsit ipsum ». Parisios
Thomas proficiscitur anno 1245, ibique degit ad finem anni 1248,
sacrae Theologiae auditor sub Alberti Magni disciplina. In amplissi-
mam remigravit urbem anno. 1253, quo agones scholasticos pro asse-
quendo magisterii gradu sustinere coepit. Dissidio composito, quod
Parisienses academici moverant contra Fratres Mendicantes, nonnisi
anno 1256, aut insequente 1257, effectus renuntiatusque Magister
scholam Theologiae nomine suo rexit. Post biennium regimen scholae
pro more cessit aliis ι discedit Parisiis, religionis et Ordinis negotia
alibi pertractaturus : ac demun in Italiam revertitur, Petri cathe-
dram tenente Urbano IV. Ad ipsum Parisiense Gymnasium secunda
vice regendum, anno 1269, missus est: expletoque munere,in Italiam
anno 1271 revertitur. Hanc ego chronolographiam in aliis Disserta—
tionibus, veterum probatissimorum testium fide, veluti certiorem
digessi. Qua posita, laudati scriptores duo, Ptolomaeus Lucensis, et
Nicolos Marsiliaco‚ qui tradere repugnantia videntur, facillimo nego-
tio revocari ad concordiam possunt. Parisiis nempe post annum 1253,
vel etiam 1256 , opus contra Gentiles animo moliebatur Thomas ,
ipsumque delineare inceperat, ut Nicolaus de Marsiliaco testatur :
quod ab ipso demum, reduce in Italiam, post annum 1261 completum
est perfectumque, teste Ptolomaeo.

Refert Ludovicus Valleoletanus‚ eo Aquinatem tempore in hujus
operis elucrubrationem incubuisse, cum ad mensam S. Ludovici,
Francorum regis,accumbens‚ in ea verbum erupit: «Modo conclusum
est contra haeresim Manichaei ». Id ergo acciderit, cum Parisiis opus
delineabat Thomas, regens prima vice Gymnasium Saniacobaeum‚ post
annum 1254, quo in regnum ex Oriente remigraverat rex sanctissimus.

