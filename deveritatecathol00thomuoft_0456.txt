4¹6 LIB. 111, CAP. CXIII.

potest aliquod corruptibilium deservire nisi secundum suam speciem
totam. Ordo igilur quo corruptibilia ordinantur ad hominem requirit
quod individua ordinentur ad speciem.

Per hoc autem· quod-dicimus substantias intellectuales propter se a
divina providentia ordinari, non intelligimus quod ipsae ulterius non
referantur in Deum et ad perfectionem unive1si. Sic igitur propter se
procurari dicuntur, et alia propter ipsas, quia bona quae propter divinam
providentiam sortiuntur, non eis sunt data propter alterius utilitatem3
quae vero aliis dantur, in earum usum ex divina ordinatione cedunt.

Hinc est quod dicitur, Dent„ lv, 19 ε Ne videas solem, et lunam, et caetera
astra, et errore deceptus adores ea quae creavit Dominus Deus tuns in ministe-
rium cunctis gentibus quae sub coelo sunt. Et in Ps, vm, 8, dicitur : Omnia
subJ'ecz'sti sub pedibus effus, oves, et boves universas, insuper· pecora campi.
Et Sapientiae, ΧΠ, 18, dicitur: Tu autem dominator virtutis cum tranquillitate
¹iudicas, et cum ntayna reverentia disponis nos.

Per hoc autem excluditur error ponentium homini esse peccatum si
animalia bruta occidat. Ex divina enim providentia naturali ordine in
usum bominis ordinantur, unde absque injuria eis utitur homo vel
occidendo, vel quolibet alio modo; propter qnod et Dominus dixit ad.
Noe, Gen„ IX, 3 : Sicut olera virentia dedi vobis omnem carnem.

Si qua vero in sacra Scriptura inveniantur prohibentia aliquid crude-
litatis in animalia bruta committi, sicut de ave cum pullis non occidendo ;
boc fit vel ad removendum hominis animum a crudelitate in homines
exercenda, ne aliquis, exercendo crudelia circa bruta, ex hoc procedat ad
homines ; vel quia in temporale damnum hominis provenit animalibus
illata laesio, sive inferentis, sive alterius3 vel propter aliquam significa·
tion{m‚·sicut Apostolus (I Cor„ nt, S et seq.) exponit illud de non ligando
ore ovis triturantis.

CAPUT CXIII.

QUOD RATIONALIS CREATURA DIRIGITUR A DEO AD SUOS AGTUS, NON soum
SECUNDUM ORDINEM AD SPECIEH, SED SECUNDUM QUOD COXGBUIT INDIVIDUO.

Ex hoc autem apparet quod sola rationalis creatura dirigitur a Deo ad
suos actus, non solum secundum congruentiam speciei, sed etiam secun-
dum congruentiam individui. >

Omnis enim res propter suam operationem esse videtur ; operatio enim
est ultima perfectio rei. Sic igitur unumquodque a Deo ad suum actum
ordinatur, secundum quod divinae providentiae substat. Creatuia autem
rationalis divinae providentiae substat sicut secundum se gubernata et
provisa, non solum propter speciem, ut aliae corruptibiles creaturae, quia
individuum quod gubernatur solum propter speciem, non gubernatur
propter seipsum, creatura autem rationalis propter seipsam gubernatur,
ut ex dictis manifestum est. Sic igitur solae rationales creaturae direc-
tionem a Deo ad suos actus accipiunt, non solum propter speciem, sed
etiam secundum individuum.

Adhuc, quaecumque directionem habentin suis actibus solum secundum
quod pertinet ad speciem, non est in istis agere vel non agere; quae enim
consequuntur speciem sunt communia et naturalia omnibus individuis
sub specie contentis; naturalia autem non sunt in nobis. Si igitur homo
habere-t directionem in suis actibus solum secundum congruentiam
speciei, non essetin ipso agere vel non agere, sed oporteret quodneque-
retur inclinationem naturalem toti speciei communem‚ut contingit in
omnibus irrationalibus creaturis. Manifestum est igitur quod rationales
creaturae actus directionem habent, non solum seeundum speciem, sed
etiam secundum individuum.

