502 - LIB. lv, CAP. XXXVIII.

Adhuc, dato quod persona esset aliud ab hypostasi Verbi Dei vel homi-
nis, non posset alia differentia inveniri, nisi quod persona supra hyposta-
sim addit proprietatem aliquam ; nihil enim ad genus substantiae perti·
nens addere potest, quum hypostasis sit potissimum in genere substantiae
quod dicitur substantia prima. Si igitur unio sacta est secundum perso-
nam et non secundum hypostasim, sequitur quod non sit facta unio nisi
secundum aliquam proprietatem accidentalem ; quod iterum redit in erro-
rem Nestorii.

Amplius, cyrillus dicit, in Epistola ad Nestorium, quae est in ephesina
Synodo approbata: « Si quis non confitetur carni secundum subsisten-
tiam unitum ex Deo Patre Verbum, unumque esse Christum cum sua
carne, eumdem videlicet Deum simulet hominem, anathema sit »ς et fere
ubique, in synodalibus scriptis, hoc errori Nestorii deputatur, qui posuit
duas in Christo hypostases.

Praeterea, Damascenus in tertio libro (cap. 12) dicit : « Ex duabus natu-
ris perfectis dicimus esse factam unionem, non secundum prosopon, id
est personam, ut Dei inimicus dicit Nestorius, sed secundum hyposta—
sim ». Unde patet expresse quod haec fuit positio Nestorii, confiteri unam
personam et duas hypostases.

Item, hypostasis et suppositum oportet idem esse3 nam de prima suh· ’

stantia, quae est hypostasis, omnia alia praedicantur, scilicet et universa-
lia in genere substantiae et accidentia, secundum Philosophum. (Praedi-
cam., cap. De subst.) Si igitur in Christo sint duae hypostases,per conse-
quens et duo supposita.

Adhuc, si Verbum et homo ille supposito differunt, oportet quod, sup-
posito homine illo, non supponatur Verbum Dei, nec e converso. Sed
distinctis suppositiS, necesse est et ea quae de ipsis dicuntur distingui ;
nam supposito hominis non subveniunt praedicta praedicata divina, nisi
propter Verbum, neque e converso. Separatimigitur accipienda eruntquae
de Christo in Scripturis dicuntur. divina scilicet et humana,qu0d est con-
tra sententiam Cyrilli, in Synodo confirmatam, dicentis ε Si quis personis
duabus vel subsistentiis. vel eas quae sunt in evanyelicis et apostolicis Scripturis
impartiti-coes, aut de Christo a sanctis dictas aut ab ipso de se, et quasdam
quidem velut homini, praeter illud ea} Deo Verbum ‚ specialiter intellecto
applicat, quasdam vero velut Deo decibiles soli em Deo Patre Verbo, ana-
thema sit.

Amplius, secundum positionem praedictam, ca quae Verbo Dei eonve-
niunt per naturam, de illo homine non dicerentur nisi per quamdam as-
sociationem in una persona ; hoc enim significat replicatio interposita,
quum sic exponunt : Homo ille creavit stellas, idest Filius Dei, qui est
homo ille3 et sic de aliis hujusmodi; unde, quum dicitur : Homo ille est
Deus, sic intelligitur: Verbum Dei, qui est homo ille, Deus existit. Hu-
jusmodi autem locutiones condemnat cyrillus, dicens : Si quis audet di-
cere assumptum hominem adorari oportere, Dei Verbo conqlorificari et coappel-
lari Deum quasi alterum alterius (id enim quod est semper, quoties additur,
hoc intelliqi ccqit), et uon mauis una adoratione honorificat Emmanuelem et
ultzzam ei qicrificationem adhibet secundum quod factum est caro Verbum, ana-
t ema sit.

Praeterea, si homo ille, supposito, est aliud a Dei Verbo, non potest ad
personam Verbi pertinere nisi per assumptionem qua assumptus est a
Verbo. Sed hoc est alienum a recto sensu fidei3 dicitur enim in ephesina
Synodo, ex verbis Felicis papae et martyris : Credimus in Deum nostrum
Jesum, de virqine Maria natum, quia ipse est Dei sempiternus Filius, et Ver·
bum, et uon homo a Deo assumptus, ut alter sit praeter illum3 neque enim ho-
minem assumpsit Dei Filius, ut sit aiter praeter ipsum ς sed Deus existens perfec-
tus, factus simul et homo perfectus, incarnatus est de Vimine.

‚It-tem, quae sunt plura supposito, simpliciter plura sunt, nec sunt unum
nist secundum quid. Si igitur in Christo sunt duo supposita, sequitur

