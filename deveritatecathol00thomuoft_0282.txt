24⁵2 LIB. 11, CAP. XCI.

impossibile est inesse corpori simplici, quum oporteat organum tactus
non habere actu contrarietates, sed potentia: quod contingit solum in
mixtis temperatis. Non igitur est possibile aliquas partes elementorum
esse animatas anima cognoscitiva.

Item, omne corpus vivens aliquo modo secundum animam, localiter
movetur 3 nam corpora coelestia, si tamen sint animata, moventur circu·
lariter ; animalia perfecta, motu progressivo ; ostrea autem motu dilatatio·
nis et constructionis 3 plantae autem motu augmenti et decrementi, qui
sunt aliquo modo secundum locum. Sed in elementis non apparet aliquis
motus qui sit ab anima, sed solum motus naturalis. Non sunt igitur cor-

ora viventia.

p Si autem dicatur quod substantia intellectualis, etsi non uniatur cor-
pori elementari aut parti ejus ut forma, unitur tamen ei ut motor ι

Primum quidem in aere hoc dici impossibile est. Quum enim pars aeris
non sit per seipsam terminabilis, non potest aliqua pars ejus determi-
nata motum proprium habere, propter quem sibi substantia intellectualis
uniatur.

Praeterea, si aliqua substantia intellectualis unitur alicui corpori natu·
raliter sicut motor proprio mobili, oportet virtutem motivam illius sub·
stantiae limitari ad corpus mobile cui naturaliter unitur; nam cujuslibet
motoris proprii virtus non excedit, in movendo, proprium mobile. Ridi-
culum autem videtur dicere quod virtus alicujus substantiae intellectualis
non excedat, in movendo, aliquam determinatam partem alicujus ele-
menti ut aliquod corpus mixtum. Non videtur igitur dicendum quod aliqua
substantia intellectualis uniatur alicui corpori elementari naturaliter ut
motor, nisi sibi etiam uniatur ut forma.

Item, motus corporis elementaris potest ex aliis principiiscausari quam
ex substantia intellectuali. superfluum igitur esset, propter hujusmodi
motus, naturaliter substantias intellectuales corporibus elementaribus
uniri.

Per hoc autem excluditur error etopinioApuleii et quorumdam Plato-
nicorum, qui dixerunt daemonia esse animalia corpore aerea‚mente ratio·
nabilia, animo passiva, tempore aeterna; et quorumdam Gentilium ponen-
tium elementa. esse animata, unde et eis cultum divinum instituebant.
Excluditur etiam opinio dicentium angelos et daemones habere corpora
naturaliter sibi unita de natura superiorum vel inferiorum elementorum.

CAPUT XCI.

QUOD SUNT ALIQUAE SUBSTANTIAE INTELLECTUALES GORPORIBUS NON UMTAE.

Ex praemissis autem ostendi potest esse aliquas substantias intellectua-
les corporibus penitus non unitas.

ostensum est enim supra (c. 79), corporibus corruptis, intellectus sub·
stantiam quasi perpetuam remanere. Et,si quidem substantiaintellectus quaa
remanet sit una omnium, sicut quidam dicunt, de necessitate consequi-
tur eam esse secundum suum esse a corpore separatam; et sic habetur
propositum quod substantia intellectualis aliqua sine corpore subsistat.
S1 autem plures animae intellectivae remaneant, corporibus destructis,
conveniet aliquibus substantiis intellectualibus absque corpore subsistere,
praesertim quum ostensum sit (c. 83) quod animae non transeant de cor·
pore &ld-Corpus. Convenit autem animabus esse a corporibus separatas
per accidens quum naturaliter sint formae corporum3 eo autem quod est
per accidens oportet prius esse id quod est per se. Sunt igitur aliquae
substantiae intellectuales animabus secundum naturam priores, quibus
per se mest sine corporibus subsistere.

