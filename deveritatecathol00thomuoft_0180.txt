140 LIB. ΙΙ, CAP. XXXIII.

timetur, quum pateat creaturas voluntate ejus esse institutas. Relinquitur
igitur de necessitate, ut videtur, quod creatura semper fuit.

Adhuc, ea quae sunt ad finem necessitatem liabent ex fine, et maxime in
liis quae voluntate aguntur. Oportet igitur quod, fine eodem modo se
habente, ea quae sunt ad finem eodem modo se habeant vel producantur,
nisi adveniat nova habitudo eorum ad finem. Finis autern creaturarum ex
divina voluntate procedentium est divina bonitas, quae sola potest esse
divinae voluntatis finis. Quum igitur divina bonitas in tota aeternitate
eodem modo se habeat in se etin comparatione ad divinam voluntatem,
videtur quod eodem modo creaturae in esse producuntur a divina volun-
tate in tota aeternitate ; non enim potest dici quod aliqua nova relatio eis
advenerit ad finem, si penitus ponatur non fuisse ante aliquod determi-
natum tempus a quo incepisse ponuntur.

Adhuc, quum bonitas divina perfectissima sit, non hoc modo dicitur
quod omnia a Deo processerunt propter bonitatem ers ut ei aliquid ex
creaturis accresceret, sed quia bonitatis est ut seipsam communicen-prout
possibile est in quo bonitas manifestatur. Quum autem omnia bonitatem
Dei participent in quantum habent esse, secundum quod diuturniora
sunt, magis bonitatem Dei participant; unde et esse perpetuum speciei
dicitur divinum esse. Bonitas autem divina infinita est. Ejus igitur est ut
se in infinitum communicet, non aliquo determinato tempore tantum. Hoc
isgitur videtur ad divinam bonitatem pertinere ut creaturae aliquae ab aeterno

uerint.

Haec itgimr sunt ex parte Dei accepta, per quae videtur quod creaturae
semper 'uerint.

CAPUT XXXIII.

RATIONES EX PARTE CREATURARUM SUMPTAE.

Ι dSunt autem et alia ex parte creaturarum accepta, quae idem ostendere
vi entur. ·

Quae enim non habent potentiam ad non esse, impossibile est ea non
esse. Quaedam autem sunt in creaturis in quibus non est potentia ad non
esse, non enim potest esse potentia ad non esse nisi inillis quae habent
materiam contrarietati subjectam 3 potentia enim ad esse et non esse est
potentia ad privationem et formam, quorum subjectum est materia ; priva-
tio vero semper adjungitur formae contrariae, quum impossibile sit mate-
riam esse absque omni forma Sed quaedam creaturae sunt, in quibus non
est materia contrarietati subjecta, vel quia omnino non habent materiam,
sicut substantiae intellectuales, ut infra (c. 50) ostendetur, vel quia non
habent contrarium, sicut corpora coelestia‚ quod eorum motus ostendit,
qui contrarium non habet. Quasdam igitur creaturas impossibile est non
esse ; ergo eas necesse est semper esse.

Item, unaquaeque res tantum durat in esse quanta est sua virtus essendi,
nisi per accidens, sicut in his quae violenter corrumpuntur. Sed quaedam
creaturae sunt, quibus inest virtus essendi non ad aliquod determinatum
tempus, sed ad semper essendum‚ sicut corpora coelestia et intellectuales
sub-stantiam incorruptibilia enim sunt, quum contrarium non habeant.
Relinquitur igitur quod eis competit semper esse. Quod autem incipit
esse uon semper est. Eis ergo non competit ut esse incipiant.

Adhuc, quandocumque aliquid de novo incipit moveri, oportet quod
movens yel motum vel utrumque aliter se habeat nunc quando est motus,
quam prius quando non erat motus ; est enim habitudo vel ratio quaedam
moventis ad motum, secundum quod est movens actu ; relatio autem nova
non incipit sine mutatione utriusque vel alterius saltem extremorum.

Quod autem aliter se habet nunc et prius, movetur. Ergo oportet, ante

