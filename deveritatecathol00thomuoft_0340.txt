300 LIB. ΙΙΙ, CAP. XXXVIII.

Hoc etiam ad nihil aliud ordinatur sicut ad finem, quum contemplatio
veritatis propter seipsam quaeratur.

Per lianc etiam operationem homo substantiis superioribus conjungi-
tur per similitudinem, quia hoc tantum de operationibus humanis in Deo
et in substantiis separatis est.

Hac etiam opelratione ad illa superiora conjungitur, cognoscendo ipsa

uocum ue mo o.
q Ad hage etiam operationem homo sibi magis est sufficiens, utpote ad
eam parum auxilio exteriorum rerum egens.

Ad banc etiam omnes aliae operationes humanae ordinari videntur sicut
ad finem. Ad perfectionem enim contemplationis requiritur incolumitas
corporis, ad quam ordinantur artificialia omnia quae sunt necessaria ad
vitam. Requiritur etiam quies a perturbationibus passionum, ad quam
pervenitur per virtutes morales et per prudentiam, et quies ab exteriori-
bus passionibus, ad quam ordinatur totum regimen vitae civilis, ut sic,
si recte considerentur, omnia humana officia servire videantur contem-
plantibus veritatem.

Non est autem possibile quod ultima hominis felicitas consistat in
contemplatione quie est secundum intellectum principiorum, quae est
imperfectissima , sicut maxime universalis , rerum cognitionem in
potentia continens, et est principium, non finis humaui studii, a natura
nobis proveniens, non secundum studium veritatis3 neque etiam secun-
dum scientias, quae sunt de rebus infimis, quum oporteat felicitatem esse
in operatione intellectus per comparationem ad nobilissima intelligibilia.
Relinquitur igitur quod in contemplatione sapientiae ultima hominis feli-
citas consistat, seeundum divinorum considerationem.

Ex quo etiam patet, inductionis via, quod supra rationibus est pro-
batum ε quod ultima felicitas hominis non consistit nisi in contempla·
tione Dei. (Opusc.‚111, c. 107.)

CAPUT XXXVIII.

QUOD FELICITAS HUMANA NON CONSISTIT IN COGNITIONE DEI QUAE
COMMUNITER HABETUR A PLURIBIL‘S.

Inquirendum autem relinquitur in quali Dei cognitione ultima felicitas
substantiae intellectualis consistit. Est enim quaedam communis et confusa
Dei cognitio, quae quasi omnibus hominibus adest; sive hoc sit per hoc
quod Deum esse sit per se notum, sicut alia demonstrationis principia,
sicut quibusdam videtur, ut est dictum (l. 1, c. 10); sive (quod magis
verum videtur) quia naturali ratione statim homo in aliqualem Dei
cognitionem pervenire potest; videntes enim homines res naturales
secundum ordinem certum currere, quum ordinatio absque ordinatore
non sit, percipiunt ut in pluribus aliquem esse ordinatorem rerum quas
videmus. Quis autem vel qualis vel si unus tanturn est ordinator naturae,
nondum statim ex hac communi consideratione habetur3 sicut quum
videmus hominem moveri et alia opera agere, percipimus in eo quamdam
causam harum operationum quae aliis rebus non inest, et hanc causam
animam nominamus, nondum tamen scientes quid sit anima, si est
corpus, vel qualiter operationes praedictas efficiat. Non est autem possi·
bile lianc cognitionem ad felicitatem sufficere.

Felicitatem enim operationem esse oportet absque defectu. IIaec autem
cognitio est multorum errorum admixtionem suscipien53 quidam enim
rerum mundanarum non alium ordinatorem esse crediderunt quam cor·
pora coelestia, unde corpora coelestia deos esse dixerunt3 quidam vero
luterius ipsa elementa quae ex eis generantur, quasi aestimantes motus

