584 LIB. tv, UAP. le.

cre aturarum praetermisso, spretis etiam voluptatibus carnis et corporalibus
omnibus, ad solum Deum colendum se dedicaverunt; in quo solo beati-
tudinis complementum exspectant, secundum quod Apostolus monet:
Qu ει) szcrszcm sunt quaerite, ubi Christus est deceta-a Dei seden33 quae sursum
sunt sapite, non quae super terram. (Coloss., 111, 1, 2.)

Adhuc, quia beatitudo perfecta hominis in tali cognitione Dei consistit
quae facultatem omnis intellectus creati excedit, ut ostensum est (l. 111,
c. 37 ct seq.)‚ necessarium fuit quamdam hujusmodi cognitionis praeli-
bationem in homine esse, qua dirigeretur in illam plenitudinem cogni-
tionis beatze; quod quidem fit per fidem, ut ostensum est (l. 111, c. 40.)
cognitionem autem qua bomo in ultimum finem dirigitur oportet esse
certissimam, eo quod est principium omnium quae ordinantur in ultimum
finem, sicut et principia naturaliter nota certissima sunt. Certissima au-
tem cognitio alicujus esse non potest, nisi vel illud sit per se notum,
sicut prima demonstrationis principia, vel in ea quae per se nota sunt
resolvatur, qualiter nobis certissima est demonstrationis conclusio. Id
autem quod de Deo nobis per fidem tenendum proponitur non potest
esse homini per se notum, quum facultatem humani intellectus excedat.
Oportuit igitur hoc homini manifestari per eum cui sit per se notum. Et,
quamvis omnibus divinam essentiam videntibus sit quodammodo per se
notum, tamen ad certissimam cognitionem habendam oportuit reductio-
nem fieri in primum hujus cognitionis principium, scilicet in Deum, cui
est naturaliter per se notum et a quo omnibus innotescit3 sicut et certi·
tudo scientiae non habetur nisi per resolutionem in prima principia inde—
monstrabilia. oportuit igitur hominem, ad perfectam certitudinem con-
sequendam de fidei veritate, ab ipso Deo instrui homine facto, ut homo
secundum moduni humanum divinam instructionem perciperet3 et hoc
est quod dicitur: Deum izemo vidit unquam ε Uniqenitus Filius, qui est in
sinu Patris, ipse enarravit (Joctnn., 1, 18) ; et ipse Dominus dicit : qu in hoc
vinitas sum et ad hoc veni in mundum, ut testimonium perhibeam veritati Joann„
xviii, 37) 3 propter quod videmus, post Christi incarnationem, evi entius
et certius homines in divina cognitione esse instructos, secundum illud :
Repleta est terra scientia Domini. (1saz'., XI, 9.)

Item, quum beatitudo hominis perfecta in divina fruitione consistat,
oportuit affectum hominis ad desiderium divinae fruitionis disponi, sicut
videmus homini beatitudinis desiderium naturaliter inesse. Desiderium
autem fruitionis aliquus rei ex amore illius rei causatur. Necessarium
igitur fuit hominem, ad perfectam-beatitudinem tendentem. ad amorem
divinum induci. Nihil autem sic ad amorem alicujus nos inducit sicut ex-
perimentum amoris illius ad nos. Amor autem Dei ad homines nullo
modo efficacius bomini potuit demonstrari quam per hoc quod homini
uniri voluit in persona; est enim proprium amoris unire amantem cum
amato, in quantum possibile est. Necessarium igitur fuit homini, ad bea-
titudinem perfectam tendenti, quod Deus fierethomo.

Amplius, quum amicitia in quadam aequalitate consistat, ea quae mul·
tum inaequalia sunt in amicitia copulari non posse videntur. Ad hoc igi·
tur quod familiarior amicitia esset inter hominem et Deum, expediens
fuit homini quod Deus fieret homo, quia etiam naturaliter homo homini
amicus est, 'ut sic, dum visibiliter Deum cognoscimus, in invisibilium
amorem rapiamur.

Similiter etiam manifestum est quod beatitudo virtutis est praemium.
Oportet igitur ad beatitudinem tendentes secundum virtutem disponi. Ad
v1rtutem autem et verbis et exemplis provocamur3 exempla autem alicu·

⁴ jus et verba tanto efficacius ad virtutem inducunt quanto de eo firmior

- bonitatis habetur opinio. De nullo autem homine puro infallibilis opinio
bonitatis haberi poterat, quia etiam sanctissimi viri in aliquibus ⁸inve·

= niuntur defecisse. Unde necessarium fuit homini, ad hoc quod ,in virtute
firmaretur, quod a Deo humanato doctrinam et exempla virtutis accipe·

