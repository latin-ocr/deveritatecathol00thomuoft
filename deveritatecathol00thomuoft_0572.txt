532 Llss. lv, CAP. XXIII.

CAPUT XXIII.

SOLUTIO RATIONUM SI‘PRA INDUCTARUM CONTRA DIVINITATEM
SPIRITUS SANCTI-

Restat autem solvere supra positas rationes, quibus concludi videba-
tur quod Spiritus sanctus sit creatura, et non Deus.

Circa quod considerandum est primo quod nomen spiritus a respira-
tione animalium sumptum videtur, in quo aer cum quodam motu inser-
tur et emittitur3 unde nornen spiritus ad omnem impulsum et motum
cujiiscumque aerei corporis trahitur; el sic ventus dicitur spiritus, secun-
dum illud : tynis, gyrando, nim, glacies, spiritus procellarum, quae faciunt
verbum ejus (Psalm. cxnvm, 8) ; sic etiam vapor tenuis diffusus per mem-
bra ad eorum molus spiritus vocatur. Rursus, quia aerinvisibilis est,
translatum est ulterius spiritus nomen ad omnes virtutes et substantias
invisibiles et motivas 3 et propter hoc et anima sensibilis et anima ratio-
nalis et angeli et Deus spiritus dicuntum et proprie Deus per modum
amoris procedens, quia amor virtutem quamdam motivam insinuat. Sic
igitur quod Amos dicit: creans spiritum (iv, 13), de vento intelligit, ut
nostra translatio expressius babet; quod etiam consonat ei quod prae·
mittitur : Formans montes. Quod vero Zacharias de Deo dicit, quod est
creans vel finqens spiritum hominis in eo (xn, 1), de anima humana intelli-
git ; unde concludi non potest quod Spiritus sanctus sit creatura.

Similiter autem, nec ex hoc quod Dominusdicit de Spiritu sancto :Non
loquetur α semetipso, sed quaecumque audiet, loquetur (Joann.‚ ΧΠ, 13), con-
cludi potest quod sit creatura. ostensum est enim quod Spiritus sanctus
est Deus de Deo procedens; unde oportet quod essentiam suam ab alio
habeat, sicut et de Filio Dei dictum est supra (c. 14) ; et sic, quum in
Deo et scientia et virtus et operatio Dei sit ers essentia, omnis Filii et
Spiritus sancti scientia et virtus et operatio est ab alio, sed Filii a Patre
tantum, Spiritus autem sancti a Patre et Filio. Quia igitur una de opera-
tionibus Spiritus sancti est quod loquatur in sanctis viris, ut ostensum
est, propter hoc dicitur quod non loquitur a semetipso, quia a se non
operatur. Audire autem ipsius est accipere scientiam, sicut et essentiam,
a Patre et Filio, eo quod nos per auditum scientiam accipimus; est enim
consuetum in Scriptura ut divina pei· modum humanorum tradantur. Nec
movere oportet quod dicitaudz‘et, quasi de futuro loquenS‚ quum accipere
Spiritum sanctum sit aeternum; nam aeterno verba cujuslibet temporis
⁴aptari possunt, eo quod aeternitas totum tempus complectitur.

Secundum eadem etiam apparet quod missio qua Spiritus sanctus milti
dicitur a Patre et Filio non potest concludere eum esse creaturam. Dic·
tum est enim supra quod Filius Dei secundum hoc missus fuisse dicitur
quod in carne visibili hominibus apparuit ; et sic novo quodam modo fuit
in mundo quo prius non tuerat, scilicet visibiliter, in quo tamen semper
suerat invisibiliter ut Deus. Quod autem hoc Filius ageret, ei a Patre
suit; unde et secundum hoc a Patre dicitur missus. Sic autem et Spiritus
sanctus visibiliter apparuit ct in specie columbae super Christum in bap·
tismo, et in linguis igneis super apostolos; et, licet non fuerit factus
columba vel ignis, sicut Filius factus est homo, tamen, sicut in signis
quibusdam ipsius, in hujusmodi visibilibus speciebus apparuit. Et sic
etiam ipse quodam novo modo, scilicet visibiliter, in mundo suit; et hoc
fuit a Patre et Filio, unde et ipse a Patre -et Filio dicitur missus; quod
non minorationem in ipso, sed processionem ostendit. — Est tamen et
alius modus quo lam Filius quam Spiritus sanctus invisibiliter mitti di-
cuntur. Patet enim ex dictis quod Filius procedita Patre per modum

