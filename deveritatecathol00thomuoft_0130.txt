90 LIB. Ι, CAP. LXXXV.

CAPUT LXXXIV.

QUOD VOLUNTAS DEI NON EST IMPOSSIBILIUM SECUNDUM SE.

Ex hoc apparet quod voluntas Dei non potest esse eorum quae suut
secundum se impossibilia. Hujusmodi enim sunt quae in seipsis repugnan-
tiam habent, ut hominem esse asinum, in quo includitur rationale esse
irrationale. Quod autem repugnat alicui excludit aliquid eorum quae ad
ipsum requiruntur, sicut esse asinum excludit hominis rationem. Si
igitur necessario vult ea quae requiruntur ad hoc quod supponitur velle,
impossibile est eum velle ea quae eis repugnant3 et sic impossibile est
eum velle quae sunt impossibila simpliciter.

Item, sicut supra (cap. 75) ostensum est, Deus, volendo suum esse, quod
est sua bonitas, vult omnia alia, in quantum habent eJus similitudinem.
Secundum hoc autem aliquid repugnat rationi entis, in quantum hujus-
modi, non potest in eo salvari similitudo primi esse, scilicet divini, quod
est sons essendi. Non potest igitur Deus velle aliquid quod repugnet
rationi entis, in quantum hujusmodi. Sicut autem rationi hominis, in
quantum est homo, repugnatesse irrationale, ita rationi entis in quantum
hujusmodi, repugnat quod aliquid sit simul ens et non ens. Non potest
igitur Deus velle quod affirmatio et negatio sint simul verae. Hoc autem
includitur in omni per se impossibili, quod ad seipsum repugnantiam
habet, in quantum contradictionem implicat. Voluntas enim non potest
esse per se impossibilium.

Amptizcs,voluntas non est nisi alicujus boni intellecti ; illud igitur quod
non cadit in intellectu non potest cadere in voluntate: sed ea quae sunt
secundum se impossibilia non cadunt in intellectum, cum sibiipsis repu-
gnent, nisi forte per errorem non intelligentis rerum proprietatem. Quod
de Deo dici non potest. ln divinam igitur voluntatem non possunt cadere
quae secundum se sunt impossibilia.

Adhuc, secundum quod unumquodque se habet ad esse, ita se habet
ad bonitatem3 sed impossibilia sunt quae non possunt esse. Ergo non
possunt esse bona. Ergo nec volita a Deo, qui non vult nisi ea quae sunt,
vel possunt esse bona.

CAPUT LXXXV.

QUOD DIVINA VOLUNTAS NON TOLLIT GONTINGENTIAM A REBUS.

Ex praedictis autem haberi potest quod divina voluntas contingentiam
non tollit, nec necessitatem absolutam rebus imponit. Vult enim Deus
omnia quae requiruntur ad rem quam vult, ut dictum est. Sed aliquibus
rebus secundum modum suae naturae competit, quod sint contingentes,
non necessariae. Igitur vult aliquas res esse contingentes. Efficacia au·
tem divinae voluntatis exigit, utnon solum sit quod Deus vult esse, sed
etiam ut hoc modo sit, sicut Deus vult illud esse. Nam et in agentibus
naturalibus, cum virtus agens est fortis, assimilat sibi suum effectum,
non solum quantum ad speciem, sed etiam quantum ad accidentia, quae
sun} quidamt issotdi ipsius rei. Igitur efficacia divinae voluntatis contin-
gen iam 11011 0 1 .

Amplius, Deus principalius vult bonum universitatis suorum effectuum,
quam aliquid bonum particulare, quanto in illo completior invenitur suae
bonitatis similitudo. completio autem universi exigit, ut sint aliqua con·

