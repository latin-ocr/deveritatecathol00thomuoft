F. LtB. lv, CAP. Lxxlt. 609

sequi non possumus nisi per medicum animarum nostrarum, Jcsum
Christum, qui salvat populum suum a peccatis eorum : cujus quidem meri-
tum sufficiens est ad omnia peccata totaliter tollenda : ipse est enim qui
toltit peccata mundi, ut dicitur, Joann.‚ ι, 29. Sed tamen non omnes effec-
tum remissionis perfecte consequuntur, sed unusquisque intantum conse-
quitur. inquantum Clu-isio pro pcccatis patienti coujtingitur. Quia igitur
conjunctio nostri ad Clu-istum in baptismo non est. secundum operatio-
nem nostram quasi ab interiori, quia nulla res seipsam generat ut sit,
sed a Christo, qui nos regenerat in spem vivam; remissio peccatorum in
Baptismo sitsecuudum potestatem ipsius Christi nos sibi conjungentis
perfecte et integre, ut non solum impuritas peccati tollatur, sed etiam
solvatur penitus omnis poenae reatus, nisi sorte per accidens in his qui
nou consequuntur effectum sacramenti propter hoc quod ficte accedunt.
In hac vero spirituali sanatione Christo conjungimur secundum operatio-
nem nostram divina gratia informatam : unde non semper totaliter, nec
omnes aequaliter remissionis effectum per hanc conjunctittuuun conse-
quuntur. Potest enim esse conversio mentis in Deum, etin detestationem
peccati tam vehemens, quod perfecte remissionem peccati homo conse-
quitur, non solum quantum ad purgationem culpae, sed etiam quantum
ad remissionem totiuspoenae. Hoc autem non semper contingit. Unde
quandoque per contritionem amota culpa, et reatu poence aeternae soluto,
ut dictum est, remanet obligatio ad aliquam poenam temporalem, ut jus-
titia Dei'salvetur, secundum quam culpa ordinatur per poenam.

Quum autem subire pcenam pro culpa, judicium quoddam requirat,
oportet quod poenitens, qui se Christo sanandum commisit, Christi J'udi-
cium in taxatione poenae expectet ε quod quidem per suos ministros exhi-
bet Christus‚ sicut et caetera sacramenta. Nullus autem potest Judicare de
culpis quas ignorat. Necessarium igitur fuit confessionem institui quasi
secundam partem hujusmodi sacramenti, ut culpa poenitentis innotescat
Christi ministro. Oportet igitur ministrum cui sit confessio, Judiciariam
potestatem habere vice Christi, qui constitutus est judex vivorum et mor-
tuorum. Ad judiciariam autem potestatem duo requiruntur, scilicet aucto-
ritas cognoscendi de culpa‚‚et potestas absolvendi, vel condemnandi. Et
haec duo dicuntur duce claves Ecclesiae‚ scilicet scientia discernendi, et
potentia ligandi et solvendi, quas Dominus Petro commisit, Juxta illud,
Matth.. xvi, 19 ε Tibi dabo claves reynz' coetorum. Non autem sic intelligitur
Petro commisisse ut ipse solus haberet, sed ut per eum derivarentur ad
alios: alias non esset sufficienter fidelium saluti provisum. Hujusmodi
autem claves a passione Christi efficaciam habent, per quam scilicet
Christus nobis aperuitjanuam regni coelestis. Ideo sicut sine Baptismo,
in quo operatur passio Christi non potest esse salus hominibus, ut rea-
liter suscepto, vet secundum propositum desiderato, quando necessitas,
non contemptus, sacramentum excludit ; ita peccantibus post Baptismum
salus esse non potest, nisi clavibus Ecclesiae se subjiciant, vel actu con-
fitendo, etJ'udicium ministrorum Ecclesiae subeundo, vel saltem hujus
rei propositum habendo, ut impleatur tempore opportuno: quia, ut dicit
Petrus, Act.‚ lv, 12, non est atiud nomen datum... hominibus, in quo oporteat
nos salvos fieri, nisi in nomine Domini nostri Jesu Christi.

Per hoc autem excluditur quorumdam error, qui dixerunt hominem
posse peccatorum veniam consequi sine confessione, et proposito confi-
tendi, vel quod per praelatos Ecclesiae dispensari potest quod ad confes-
sionem aliquis non teneatur. Non enim hoc possunt praelati Ecclesiae, ut
claves frustrentur Ecclesiae, in quibus tota eorum potestas consistit,
neque ut sine sacramento, a passione Christi virtutem habente, aliquis
remissionem peccatorum consequatur3 hoc enim est solius Christi, qui
est sacramentorum institutor et auctor. Sicut igitur dispensari non potest
per praelatos Ecclesiae ut aliquis sine Baptismo salvetur; ita nec quod
aliquis remissionem sine confessione et absolutionem consequatur.

39

