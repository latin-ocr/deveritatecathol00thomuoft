634 LIB. IV, CAP. LXXXIX.

CAPUT LXXXVIII.

DE SEXU ET AETATE RESURGENTIUM.

Non est tamen aestimandum quod in corporibus resurgentium desit
sexus femineus, ut aliqui putaverunt3 quia, quum per resurrectionem sint
reparandi defectus naturae, nibil eorum quae ad perfectionem naturae per-
tinent, a corporibus resurgentium auferetur. Sicut autem alia corporis
membra ad integritatem humani corporis pertinent, itaet ea quae genera-
tioni deserviunt tam in maribus, quum in feminis. Resurgent ergo mem-
bra hujusmodi in utrisque.

Neque tamen huic obviat quod usus horum membrorum non erit, ut
supra (cap. 85) ostensum est; quia, si propter hoe membra in resurgen-
tibus non erunt, pari ratione nec omnia membra quae nutrimento deser-
viunt in resurgentibus essent, quia nec ciborum usus post resurrectionem
erit. Sic igitur magna pars membrorum corpori resurgentis deesset.
Erunt igitur omnia membra hujusmodi, quamvis eorum usus non sit, ad
integritatem naturalis corporis restituendam ; unde frustra non erunt.

Similiter etiam nec infirmitas feminei sexus perfectionis resurgentium
obviat. Non enim est infirmitas per recessum a natura, sed anatura
intenta τ et ipsa etiam naturae distinctio in omnibus perfectionem naturae
demonstrabit, et divinam sapientiam omnino cum quodam ordine dispo-
nentem commendabit.

Nec etiam cogit ad hoc verbum Apostoli quod dicit ad Ephes.‚ rv, 13 z
Donec occurramus omnes in unitatem fidei, et agnitionis Filii Dei, in virum per-
fectum, in mensuram aetatis plenitudinis Christi. Non enim hoc ideo dictum
est quod quilibet in illo occursu quo resurgentes exibunt obviam Christo
in aera sit sexum virilem habiturus; sed ad designandam perfectionem
Ecclesiae et virtutem : tota enim Ecclesia erit quasi vir perfectus Christo
occurrens, ut ex praecedentibus et sequentibus patet. ln aetate autem
Christi, quae est aetas Juvenilis, oportet omnes resurgere propter per-
fectionem naturae quae in hac sola aetate consistit : puerilis enim aetas
nondum perfectionem naturae consecuta est per augmentum3 senilis
vero aetas jam ab eo recessit propter decrementum. (IV Seni„ dist. Xle.)

CAPUT LXXXIX.

DE QUALITATE CORPORUM RESURGENTIUM IN DAMNATIS.

Exbis autem rationabiliter considerare possumus qualis futura sit
conditio corporum resurgentium in damnandis. Oportet enim illa corpora
animabus damnandorum proportionata esse. Animae autem malorum
naturam quidem bonam liabent, utpote a Deo creatam; sed voluntatem
habebunt inordinatam et a fine proprio deficientem. Corpora igitur
eorum, quantum ad id quod naturae est, integra reparabuntur, quia vide-
licetin ‘aetate perfecta resurgent absque omni diminutione membrorum
et ubsque omni defectu et corruptione, quern error naturae, aut infirmitas
introduxit. Unde Apostolus dicit, I ad Corinth„ xv, 52 2 Mortui resument
incorrchti3 'quod manifestum est de omnibus debere intelligi tam bonis,
quam malis, ex bis quae praecedunt et sequunturin littera. Quia vero
anima eorum erit secundum voluntatem a Deo aversa, et fine proprio
destituta, eorum corpora non erunt spiritualia, quasi spiritui omnino
subjecta, sed magis eorum anima per affectum erit carnalis Nec ipsa

