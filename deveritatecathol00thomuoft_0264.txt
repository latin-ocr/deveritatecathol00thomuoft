224 LlB. Π, CAP. LXXXIII.

ratio animae brutalis potest esse absque corpore 3 ex quo de necessitate
concludi potest quod anima brutalis cum corpore intereat.

CAPUT LXXXIII .

QUOD ANIMA HUMANA NON INCIPIAT CUM CORPORE, SED FUERIT AB AETERNO.

Sed quia eaedem res inveniuntur et esse incipere et finem essendi ha·
bere, potest alicui videri quod, ex quo anima humana finem essendi non
babet, nec principium essendi habuerit, sed fuerit semper: quod quidem
videtur his rationibus posse probari.

Nam id quod nunquam esse desinet habet virtutem ut sit semper. Quod
autem habet virtutem ut sit semper, nunquam de eo verum est dicere non
esse3 quia quantum se extendit virtus essendi, tantum res durat in esse.
Omne autem quod incepit esse, est aliquando verum dicere non esse.
Quod igitur nunquam desinet esse, nec esse aliquando incipiet.

Adhuc, veritas intelligibilium sicut est incorruptibilis, ita, quantum est
de se, est etiam aeterna; est enim necessaria. Omne autem necessarium
est aeternum, quia quod necesse est esse impossibile estnon esse. Ex
incorruptibilitate autem veritatis intelligibilis, ostenditur anima secun-
dum esse incorruptibilis. Pari ergo ratione ex ejus aeternitate potest pro-
bari animae aeternitas.

Amplius, illud non est perfeetum cui plurimae suarum partium princi·
palium desunt. Patet autem principales partes universi esse intellectuales
substantias, in quarum genere ostensum est supra (c. 68) esse animas
humanas. Si igitur quotidie de novo tot animae humanae esse incipiant
quod homines nascuntur, patet quotidie universo plurimas principalium
suarum partium addi et plurimas eideesse. Sequitur igitur universum
esse imperfectum3 quod est impossibile.

Adhuc, etiam quidam argumentantur ex auctoritate sacrae Scripturae.
Dicitur enim quod complevit Deus die septimo opus suum quod fecerat: et
requievit die septimo ab universo opere quod patrarat (Gen.‚ Π, 2). Hoc autem
non esset, si quotidie novas animas faceret. Non igitur animae bumanae,
esse incipiunt, sed a principio mundi suerunt.

Propter has autem et similes rationes, quidam, aeternitatem mundi
ponentes, dixerunt animam humanam, sicut est incorruptibilis, ita etiam
et ab aeterno suisse3 unde qui posuerunt animas humanas in sua multi·
tudine esse immortales, scilicet platonici, posuerunt easdem ab aeterno
fuisse, et nunc quidem corporibus uniri, nunc autem a corporibus ab·
solvi, ae vicissitudine secundum determinata annorum curricula obser·
vata.

Qui vero posuerunt animas humanas esse immortales secundum ali·
quid· unum quod ex omnibus hominibus manet post mortem, posuerunt
hoc ipsum unum ab aeterno fuisse, sive hoc sit intellectus agens tantum,
ut posuit Alexander, sive cum eo etiam intellectus possibilis, ut posuit
Averrhoes. Hoc etiam videntur sonare et Aristotelis verba; nam, de in-
tellectu loquens, dicit (De anima, 111, text. comm. 29) ipsum non solum
incorruptibilem, sed etiam perpetuum esse.

Quidam vero catholicam fidem profitentes, platonicorum doctrinis im-
buti, viam mediam tenuerunt. Quia enim, secundum fidem catholicam.
nlhll est aeternum praeter Deum, humanas quidem animas aeternas non
posuerunt, sed eas cum mundo sive potius ante mundum visibilem cre·
atas esse„ et tamen eas de novo corporibus alligari. Quam quidem posi·
tionem-primus inter christianae fidei professores Origenes (Περὶ Ἄρκη l. Ι,
c. 7 et lseq.) posuisse invenitur, etpost eum plures ipsum sequentes;
quae qudem opinio usque hodie apud haereticos manet, quorum Manichaei

