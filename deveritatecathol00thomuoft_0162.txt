122 LIB. Ι, ΟΑΡ. XXI.

corpus tota sua substantia agit, etsi totum agat; quia, cum omne agens
agat per formam qua actu est, illud solum per totam suam substan-
tiam agere poterit, quus >est tota substantia forma: quod de nullo
corpore potest diei, cum omne corpus habeat materiam, eo quod omne
corpus est mutabile. Ergo nullum corpus potest aliquid producere
secundum totam ejus substantiam, quod est de ratione creationis.

Amplius, creare non est nisi potentiae infinitae; tanto enim est majoris
potentiae agens aliquod, quanto potentiam magis ab actu distantem in
actum reducere potest : ut quod potest ex aqua ignem facere, quam quod
ex aere. Unde, ubi omnino potentia praeexistens subtrahitur, exceditur
omnis determinatae distantiae proportio, et sic necesse est potentiam
agentis, quae aliquid instituit, nulla potentia praeexistente, excedere
omnem proportionem quae posset considerari ad potentiam agentis
aliquid ex materia facientis. Nulla autem potentia corporis est infinita,
ut probatur a Philosopho in octavo Phys. (text. comm. 28.) Nullum igitur
corpus potest aliquid creare, quod est ex nihilo aliquid facere.

Adhuc, movens et motum, faciens et factum oportet simul esse, ut proba-
tur in septimo Phys. (text. nommun. 10). Corpus autem agens non potest
adesse suo effectui nisi per contactum, quo tangentia ultima fiunt simul:
unde impossibile est aliquod corpus agere nisi tangendo. Tactus autem
alicujUs ad alterum est; et sic, ubi non est aliquid praeexistens praeter
agens, sicut in creatione accidit, tactus esse non potest. Nullum igitur
corpus potest agere creando.

Patet igitur falsitas positionis quorumdam dicentium substantiam
coelestium corporum causam materiae elementorum esse, cum materia
causam habere non possit, nisi id quod creando agit, eo quod ipsa est
primum5motus9 {at mutationis subjectum. .(I part„ q. xnv, art. 53 et De
ver„ q. , art. .

CAPUT XXI.

QUOD SOLIUS DEI EST CREARE.

Ex praemissis etiam ulterius ostendi potest quod creatio est propria
Dei actio, et quod ejus solius est creare. Cum enim secundum ordinem
agentium sit ordo actionum, eo quod nobilioris agentis nobilior est
actio, oportet quod prima actio sit primi agentis propria. Creatio autem
est prima actio, eo quod nullam aliam praesupponit, omnes autem aliae
praesupponunt eam. Est igitur creatio propria Dei solius actio, qui est
a ens rimum.

gmm’pex hoc ostensum est (c. 15) quod Deus creat res, quia nibil
potest esse, praeter ipsum, ab eo non creatum. Hoc autem nulli alii con-
venire potest, cum nihil aliud sit universalis causa essendi. Soli igitur
Deo competit creatio sicut propria ejus actio.

Adhuc, effectus suis causis proportionabiliter respondent, ut scilicet
effectus in actu causis actualibus attribuamus, et effectus in potentia,
causis quae suntin potentia, et similiter effectus particulares causis
particularibus, universalibus vero universales, ut docet Philosophus in
secundo Phys. (text. comm. 38). Esse autem est causatum primum, quod
ex ratione suae communitatis apparet. Causa igitur propria essendi est
agens primum et universale, quod Deus est ε alia vero agentia non sunt
causae essendi simpliciter, sed causae essendi hoc, ut hominem vel
album : esse autem simpliciter per creationem causatur, quae nihil
praesupponit, quia „non potest aliquid praeexistere quod sit extra cns
simpliciter ε per alias autem factiones fit hoc ens vel tale : nam ex ente
praeexistente fit hoc ens vel tale. Ergo creatio est propria Dei actio.

