236 LIB. 11, CAP. LXXXIX.

quod figuratio et quantitas membrorum procedit, et animae etiam opera-
tiones magis ac magis manifestantur3 nam prius apparet operatio ani-
mae sensitivae‚ et tandem, corpore completo, operatio animae intellectivae.
Ergo idem est principium animae et corporis. Sed principium originis
corporis est per decisionem seminis. Ergo est et principium originis
animae.

Adhuc, quod configuratur alicui, constituitur ex ratione ejus cui confi-
guratur3 sicut cera, quae configuratur sigillo, accipit hanc configuratio-
nem ex impressione sigilli. Constat autem corpus hominis et cujuslibet
animalis esse propriae animae configuratum 3 talis est enim organorum
dispositio qualis competit ad operationes animae per eas exercendas.
Corpus igilur formatur ex actione animae3 unde etiam Aristoteles dicit
(De anima, 11, text. comm. 36) quod anima est efficiens causa corporis.
Hoc autem non esset, nisi anima esset in semine3 nam corpus per vir-
tutem quae est in semine constituitur. Est igitur anima humana in semine
hominis, et ita ex decisione seminis originem hahet.

Item, nihil vivit nisi per animam. Semen autem est vivum; quod patet
ex trihus: primo quidem, quia a vivente deciditur3 secundo, quia in se·
mine apparet calor vitalis et operatio vitae, quae sunt rei viventis indicia3
tertio, quia semina plantarum terrae mandata, nisi in se vitam haberent,
ex terra, quae est exanimis, non possent calescere ad vivendum. Est igi-
tur anima in semine, et sic ex decisione seminis vitam habet et originem
capit.

Amplius, si anima non est ante corpus, ut ostensum est (c. 83), neque
incipit esse cum seminis decisione, sequitur quod prius formetur corpus
et postea ei infundatur anima de novo creata. Sed si hoc est verum, se-
quitur ulterius quod anima sit propter corpus;quod enim est propter
aliud, invenitur eo posterius, sicut vestimenta sunt propter hominem.
Hoc autem est falsum3 nam magis est corpus propter animam3 finis
euim semper nobilior est. Oportet igitur dicere quod anima simul cum
decisione seminis oriatur.-

CAPUT LXXXIX.

RESPONSIONES ΑΙ) PRAEDICTA.

Ad faciliorem vero praemissarum rationum solutionem, praemittenda
sunt quaedam ad exponendum ordinem et processum generationis huma-
nae, et generaliter animalis.

Primo itaque sciendum est falsam esse opinionem quorumdam dicen·
tium quod opera vitae, quae apparent in embryone ante ultimum comple-
mentum, non sunt ex aliqua anima vel virtute animae in eo existente,
sed ex anima matris. Si enim hoc esset verum, jam embryo non esset
animal, quum omne animal ex anima et corpore constet. operationes
etiam vitae non proveniunt a principio activo extrinseco, sed ab intranea
virtute3 in quo praecipue a non viventibus viventia videntur discerni,
quorum est proprium movere seipsa. Quod enim nutritur assimilat sibi
nutrimentum3 unde oportet in nutrito esse virtutem nutritionis activam,
quum agens sibi simile agat3 et multo est hoc manifestius intoperibus
seiisus3 nam videre et audire convenit alicui per virtutem allquam in
1pso existentem, non in alio. Unde, quum embryo inveniatur nutriri
ante ultimtum complementum et etiam sentire, non potest hoc attribui
ammae ma r1s.

Nec tamen potest dici quod in semine, abipso principio, sit anima.
secundum suam essentiam completam, cujus tamen operationes non
apparent propter organorum desectum. Nam, quum anima uniatur cor-

