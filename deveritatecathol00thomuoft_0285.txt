Llss. lt, CAP. XCII. 2115

natur-(e quam illae quae sunt proximi fines motuum coelestium; sicut
instrumenta artificialia sunt propter homines qui per ea operantur, et
nihil prohibet esse alios homines qui per iustrumenta hujusmodi non
operantur immediate, sed imperant operantibus. Et ideo ipse Aristoteles
hanc rationem non inducit quasi necessariam, sed tanquam probabilem ;
dicit enim (text. comm. 48) z Quare ei substantias ei principia immobilia et
insensibilia rationabile est tot aestimure,· quod sit necessarium (uitem, dimittatur
fortioribus dicere. Restat igitur ostendendum quod sunt multo plures sub·
stantiae intellectuales a corporibus separatu} quam sint motus coelestes.

Substantiae enim intellectuales secundum suum genus transcendunt
omnem naturam corpoream ; oportet igitur accipere gradum in prin-dictis
substantiis, secundum elevationem earum supra corpoream naturam.
Sunt autem quaedam intellectuales substantiae elevatie supra corpoream
substantiam, secundum sui generis naturam tantum, quae tamen corpori-
bus uniuntur ut formae, ut. ex praemissis (c. 68 et 70) patet ; et, quia esse
substantiarum intellectualium secundum suum genus nullam a corpore
dependentiam habet, ut supra (c. 91) probatum est, invenitur altior gra-
dus dictarum substantiarum, quae, etsi non uniantur corporibus ut sormae,
sunt tamen proprii motores aliquorum corporum determinatorum. Simi-
liter autem natura substantiae intellectualis non dependet a movendo,
quum movere sit consequens ad principalem eorum operationem, quae est
intelligere. Erit igitur et aliquis gradus altior substantiarum intellectua-
lium, quaebnon sunt proprii motor-es aliquorum corporum, sed superio-
res motori us.

Amplius, sicut agens per naturam agit per suam formam naturalem, ita
agens per intellectum agit per sormam intellectus, ut patet in liis qui
agunt per artem. Sicut igitur agens per naturam est proportionatum
patienti, ratione suae formae naturalis, ita agens per intellectum est
proportionatum patienti et facto, per formam intellectus, ut scilicet hujus·
modi sit forma intellectiva quie possit induci per actionem agentis in
materiam recipientem. Oportet igitur proprios motores orbium, qui per
intellectum movent, si in hoc opinionem Aristotelis sustinere volumus,
tales intelligentias habere quales sunt explicabiles per motus orbium et
producibiles in rebus materialibus. Sed supra huiusmodi conceptiones
intelligibiles est accipere aliquas universaliores 3 intellectus enim univer-
salius apprehendit formas rerum quam sit esse earum in rebus3 unde
videmus quod universalior est forma intellectus speculativi quam practici,
et inter artes practicas universalior est conceptio artis imperantis quam
exsequentis. Oportet autem substantiarum intellectualium gradus acci-
pere secundum gradum intellectualis operationis quae est eis propria.
Sunt igitur aliquae substantiae intellectuales supra illas quae sunt proprii
et proximi motores determinatorum orbium.

Adhuc, ordo universi exigere videtur ut id quod est in rebus nobilius
excedat quantitate vel numero ignobiliora ; ignobiliora enim videntur
esse propter nobiliora3unde oportet quod nobiliora quasi propter se
exsistentia multiplicentur quantum possibile est3 et ideo videmus quod
corpora incorruptibilia, scilicet coelestia, in tantum excedunt corporalia,
Scilicet elementaria, ut haec quasi non habeant notabilem quantitatem in
comparatione ad illa. Sicut autern coelestia corpora digniora suntelemen-
taribus, ut incorruptibilia corruptibilibus, ita substantiae intellectuales
omnibus corporibus, ut immobile et immateriale mobili et materiali.
Excedunt igitur in numero intellectuales substantiae separatae omnium
rerum materialium multitudinem. Non igitur comprehenduntur numero
coelestium motuum.

Item, species rerum materialium non multiplicantur per materiam , sed
per formam. Formae autem quae sunt extra materiam habent esse comple-
tius et universalius quam formae quae sunt in materia; nam formae in
materia recipiuntur secundum materiae capacitatem. Non videntur igitur

