382 ΗΒ. 111, CAP. xcu.

sub Dco, potest contingere aliquid praeter intentionem hominis,- quod
tamen est secundum ordinem coelestium corporum, vel dispositionem
angelorum, vel etiam Dei. Quamvis autem Deus solus directe ad elec-
tionem hominis operetur, tamen actio angeli operatur aliquid ad electio-
nem hominis per modum persuasionis, actio vero corporis coelestis per
modum disponentis, in quantum corporales impressiones coelestium
corporum in corpora nostra disponunt ad aliquas electiones. Quando
igitur aliquis ex impressione coelestium corporum, et superiorum cau—
sarum secundum praedictum modum inclinatur ad aliquas electiones
sibi utiles, quarum tamen utilitatem propria ratione non cognoscit, et
cum hoc ex lumine intellectualium substantiarum illuminatur intellectus
eJus ad eadem agenda, ex divina operatione inclinatur voluntas eJ'us ad
aliquid eligendum sibi utile, cujus rationem ignorat, dicitur esse bene
fortunatus; et e contrario male fortunatus, quando ex superioribus
causis ad contraria ejus electio inclinatur, sicut de quodam dicitur,Hier.,
xxxn, 30 : Scribe virum istum steritem, virum qui in diebus suis ηοη prospe-
rabitur.

Sed in hoc est attendenda differentia. Nam impressiones corporum
coelestium in corpora nostra causant in nobis naturales corporum dispo-
sitiones;et ideo ex dispositione relicta ex corpore coelesti in corpore
nostro dicitur aliquis non solum bene fortunatus, aut male, sed etiam
bene natus, aut male: secundum quem modum Philosophus dicit in
Maqnis Moralibus (lib. 11, cap. 8) quod bene fortunatum esse est esse
bene natum. Non enim potest intelligi quod hoc ex natura intellectus
diversa procedat quod unus utilia sibi eligat, et alius nociva praeter
rationem propriam3 cum natura intellectus et voluntatis in omnihus
hominihus sit una : diversitas enim formalis induceret diversitatem
secundum speciem ; diversitas autem materialis inducit diversitatem
secuudum numerum z unde secundum quod intellectus hominis illustra-
tur ad aliquid agendum, vel voluntas a Deo instigatur, non dicitur homo
110110 natus, sed magis custoditus vel gubernatus.

Rursus, attendenda est circa haec alia differentia. Nam operatio angeli,
et corporis coelestis est solum sicut disponens ad electionem : opera-
tio autem Dei est sicut perficiens. Cum autem dispositio quae ex corporis
qualitate vel intellectus persuasione, necessitatem ad eligendum non
inducat, non semper homo elegit id quod angelus custodiens intendit,
neque illud ad quod corpus coeleste inclinat; semper tamen hoc homo
eligit, quod Deus operatur in eJus voluntate. Unde custodia angelorum
interdum cassatur, secundum illud Jerem.,1.1, 91 : Curavimus Babylonem, et
non estcurata‚· et multo magis inclinatio coelestium corporum; divina
vero providentia semper est firma. ι

Est etiam et alia differentia consideranda3nam,cum corpus coeleste
non disponat ad electionem nisi in quantum imprimit in corpora nostra,
ex quihus homo incitatur ad eligendum per modum quo passiones indu-
cunt ad electionem, omnis dispositio ad electionem quae est ex corpo·
ribus coelestibus, est per modum alicujus passionis, sicut cum quis indu-
citur ad aliquid eligendum per odium, vel amorem, vel iram, vel aliquid
hujusmodi. Ab angelo vero disponitur aliquis ad eligendum per modum
1ntelligibilis considerationis absque passione. Quod quidem contingit
dupliciter. Quandoque enim illuminatur intellectus hominis ab angelo,
ad cognoscendum solum quod aliquid est bonum fieri, non autem instrui-
tur de ratlone propter quam est bonum, quae sumitur ex 1111ος 01 ideo
quaudoque homo aestimat quod aliquid sit honum fieri, si tamen quee-
reretur quare, responderet se nescire :unde quando pervenit in finem
utilem, quem non praeconsideravit, erit sibi fortuitum. Quandoque vero
per illuminationem angeli instruitur etiam quod 1100 sit honum, et de
ratione quare est bonum, quae dependet ex fine; et sic quando perveniet
ad finem quem praeconsideravit‚ non erit fortuitum.

