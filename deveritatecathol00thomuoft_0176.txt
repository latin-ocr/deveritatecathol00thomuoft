136 LIB. II, CAP. XXX.

tum modum mixtionis. Idem autem subjectum oportet esse contrariorum,
et mediorum omnium quae sunt ex commixtione extremorum. Unde
manifestum est quod omnia, quae vel contrarium habent, vel ex contra-
riis sunt‚ corruptibilia sunt; quae autem hujusmodi non sunt sempiterna.
sunt, nisi per accidens corrumpantur, sicut formae quae non subsistunt,
sed esse earum est per hoc quod insunt materiae.

Alio vero modo ex principiis essentialibus est in rebus absoluta neces-
sitas per ordinem ad partes materiae vel formae, si contingit hujusmodi
principia in aliquibus non simplicia esse. Quia enim materia propria
hominis est corpus commixtum, et complexionatum,et organizatum,
necessarium est absolute hominem quodlibet elementorum, et humorum,
et organorum principalium in se habere. Similiter, si homo est animal
rationale et mortale, et hoc est natura vel forma hominis, necessarium
est ipsum et animal rationale esse.

Tertio modo, est in rebus necessitas absoluta per ordinem principiorum
essentialium ad proprietates consequentes materiam et sorma1n; sicut
necesse est serram, quia ex ferro est, duram esse, et hominem, quia
animal rationale est, disciplinae perceptibilem esse.

Necessitas vero agentis consideratur et quantum ad ipsum agere, et
quantum ad effectum consequentem. Prima autem necessitatis conside-
ratio similis est necessitati accidentis, quam habet ex principiis forma-
libus. Sicut enim alia accidentia ex necessitate principiorum essentialium
procedunt, ita et actio ex necessitate formae per quam agens est actu.
Sic enim agit ut actu est.

Differenter tamen hoc accidit in actione quae in ipso agente manet,
sicut intelligere et velle, et in actione quae in alterum transit, sicut cale·
facere.Nam‚in primo genere actionis, sequitur ex forma, per quam agens
fit in actu, necessitas actionis ipsius; quia ad esse ejus nihil extrinsecum
requiritur in quod actio terminetur. Cum enim sensus fuerit factus in
actu per speciem sensibilem, necesse est ipsum sentire, et similiter, cum
intellectus est in actu per speciem intelligibilem. ln secundo autem
genere actionis, sequitur ex forma necessitas actionis quantum ad virtu-
tem agendi. Si enim ignis sit calidus, necessarium est ipsum habere
virtutem calefaciendi : non tamen necesse est ipsum calefacere, eo quod
ab extrinseco impediri potest.

Nec ad propositum differt, utrum agens sit unus tantum ad actionem
sufficiens per suam formam, vel oporteat multos agentes ad unam actio—
nem agendam congregari‚ sicut multi homines ad trahendam navim:
nam omnes sunt ut unus agens, qui fit actu per adunationem eorum ad
actionem unam.

Necessitas autem quae est a causa agente vel movente in effectu vel
moto, non tantum dependet a causa agente, sed etiam aconditione ipsius
moti, et recipientis actionem agentis, cui vel nullo modo inest potentia
ad recipiendum talis actionis effectum, sicut lanae, ut ex ea liat prora ε
vel est potentia impedita per contraria agentia vel contrarias dispositio·
nes inhaerentes mobili, aut formas, motore impedito, quo impeditur
virtus agentis in agendo, sicut ferrum non liquefit a debili calido. Oportet
igitur, ad hoc quod sequatur effectus, quod in passo sit potentia ad
recipiendum, etin agente sit victoria supra passum, ut possit ipsum
transmutare ad contrariam dispositionem. Et si quidem effectus conse:
quens 111 passum, ex victoria agentis super ipsutn,suerit contrarius naturali
dispositioni patientis, erit necessitas violentiae, sicut cum lapis projcitur
sursum3s1yero non fuerit contrarius naturali dispositioni ipsius sub-
jecti, non erit necessitas violentiae, sed ordinis naturaliS, sicut est in
motu coeli, qui est a primo agente extrinseco, non tamen est contra
naturalem dispositionem mobilis, et ideo non est motus violentus, sed
naturalis. Similiter est in alteratione corporum inferiorum a corporibus
coelestibus ; nam naturalis inclinatio est in corporibus inferioribus ad

