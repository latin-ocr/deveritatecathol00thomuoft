446 Liss. 111, CAP. cxxxiii.

mittenda est sollicitudo eorum quae sunt necessaria ad vitam propter
impedimentum contemplationis.

Sequitur etiam mira absurditas. Pari enim ratione potest dicere. quod
non velit ambulare, aut aperire os ad edendum, aut fugere lapidem
cadentem, aut gladium irruentem ; sed expectare quod Deus operetur,
quod est Deum tentare. Non est igitur sollicitudo victus totaliter abji-

cienda.

CAPUT CXXXIII.

QUOMODO PAUPERTAS SIT BONA.

Ut autem praemissorum veritas manifestetur, quid de paupertate sen-
tiendum sit ex divitiis consideremus. Exteriores quidem divitiae sunt
necessariae ad bonum virtutis, cum per eas sustentemus corpus et aliis
subveniamus. Oportet autem quod ea quae sunt ad finem ex fine boni·
tatem accipiant. Necesse ergo est quod exteriores divitiae sint aliquod
bonum hominis, non tamen principale sed quasi secundarium ; nam
finis principaliter bonum est, alia vero secundum quod ordinantur in
finem. Propter 1100 quibusdam visum est quod virtutes sint maxima bona
hominis, exteriores autem divitiae quaedam minima bona.

Oportet autem quod ea quae sunt ad finem, modum accipiant secundum
exigentiam finis. In tantum igitur divitiae bona sunt in quantum profi-
ciunt ad usum virtutis. Si vero iste modus excedatur ut per eas impe·
diatur usus virtutis, non jam inter bona sunt computandae, sed inter
mala. Unde accidit quibusdam bonum esse habere divitas, qui eis utun-
tur ad virtutem ; quibusdam vero malum esse eas babere, qui per cas 3
virtute retrahuntur vel nimia sollicitudine vel nimia affectione ad ipsas
vel etiam mentis elatione ex eis consurgente.

Sed, cum sintvirtutes activae vitae et contemplativae,aliter utraeque divi·
tiis exterioribus indigent. Nam virtutes contemplativae indigent ad solam
sustentationem naturae3 virtutes autem activae indigent ad hoc et ad
subveniendum aliis cum quibus convivendum est. Unde et contemplativa
vita etiam in hoc perfectior est quod paucioribus indiget. Ad quam qui-
dem vitam pertinere videtur quod totaliter homo divinis rebus vacet:
quam quidem perfectionem doctrina Christi bomini suadet. Unde hanc
perfectionem sectantibus minimum de exterioribus divitiis sufficit, quan-
tum scilicet necesse estad sustentationem naturae : unde et Apostolus
dicit, l Tim.‚ VI, 8 : Habentes alimenta, et quibus teqamur, his contenti sumus.

Paupertas igitur laudabilis est, in quantum hominem liberat ab his
vitiis quibus aliqui per divitias implicantur : in quantum autem sollicitu-
dinem tollit quae ex divitiis consurgit, est utilis quibusdam, qui scilicet
sunt ita dispositi, ut eirca meliora occupentur; quibusdam vero nociva,
qui, ab hac sollicitudine liberati, in pejores occupationes cadunt. Unde
Gregorius dicit in sexto Μοναι. : Saepe qui occupati bene humanis usibus
viverent, gladio suae quietis exstincti sunt.1n quantum vero paupertas
aufert bonum quod ex divitiis provenit, scilicet subventionem aliorum,
et sustentionem propriam impedit, simpliciter malum est ; nisi in quan-
tum subventio qua in temporalibus proximis subvenitur, per maJ’us
bonum potest recompensari, scilicet per hoc quod homo divitiis carens
liberius potest divinis et spiritualibus vacare. Bonum autem sustentatio-
nis propriae adeo necessarium est, quod nullo alio bono recompensari
potest : nullius enim boni obtentu debet homo sibi sustentationem vitae
subtrahere.-Paupertas igitur talis laudabilis est cum bomo per eam a
sollicitudinibus terrenis liberatus, liberius divinis et spiritualibus vacat;
ita tamen quod cum ea remaneat facultas homini per licitum modum
sustentandi seipsum, ad quod multa requiruntur; et quanto modus

