558 LIB. lv, CAP. XXXVI.

divina et humana, manifestum estquod non erit natura Christi in aliis
hominihus. Ergo non erit similis nohis secundum specicm; quod est
contra Apostolum dicentem quod debuit per omnia fratribus assimilari.
Hebr„ ΙΙ, 17. -

( Praeterea, e} forma et materia semper constituitur una species, quae est
praedicabilis de pluribus, actu vel potentia, quantum est de ratione spe-
ciei. Si igitur humanae naturae divina natura quasi forma adveniat, opor·
tebit quod ex commixtione utriusque quaedam communis species resul-
tet, quae sit a multis participabilis. Quod patet esse falsum; non enirn
est nisi unns Jesus Christus, Deus et homo. Non igitur divina ct humana
natura in Christo constituerunt uuam naturam.

Amplius, hoe etiam videtur a fide alienum esse quod Eutyches dixit,
ante unionem in Christo fuisse duas naturas. Quum enim humana na-
tura ex anima et corpore constituatur, sequitur quod vel anima vel cor-
pus aut utrumque ante Christi incarnationem fuerit3 quod per supradicta.
patet esse falsum. Est igitur fidei contrarium dicere quod, ante unio-
nem, fuerint duae naturae Christi, et, post unionem, una.

CAPUT XXXVI.

DE ERRORE MACARII ANTIOCHENI, PONENTIS UNAM TANTUM VOLUNTATEM
ΙΝ CHRISTO.

Fere autem in idem redire ridetur et Macar-ii antiocheni positio, dicen-
tis in Christo esse unam tantum operationem et voluntatem.

cujuslibet enim naturae est aliqua operatio propria; nam forma est
operationis principium, secundum quam unaquaeque natura habet pro·
priam speciem; unde oportet quod, sicut diversarum naturarum sunt
diversae formae, ita sint et diversae actiones. Si igitur in Christo sit una

tantum actio, sequitur quod in eo sit una tantum natura; quod est euty- ⁷

chianee haeresis. Relinquitur igitur falsum esse quod in Christo sit una
tantum operatio.

Item, in Christo est divina natura perfecta, per quam consubstantialis
est Patri, et humana natura perfecta, secundum quam est unius speciei
nobiscum. Sed de perfectione divin-<e naturae est voluntatem habere, ut
ostensum est (l. 1, c. 72); similiter etiam de perfectione humanae naturae
est quod habeat voluntatem, per quam est homo liberi arbitrii. Oportet
igitur in Christo esse duas voluntates.

Adhuc, voluntas est uua pars potentialis animae humanae, sicut et intel-
lectus. Si igitur in Christo non fuit alia voluntas praeter voluntatem Verbi,
pari ratione nec suit in eo intellectus praeter intellectum Verbi 3 et sic
redibit positio Apollinaris.

Amplius, siin Christo suit tantum una voluntas, oportet quod in eo
fuerit solum voluntas divina3 non enim Verbum voluntatem divinam,
quam ab aeterno habuit, amittere potuit. Ad voluntatem autem divinam
nou pertinet mereri, quia meritum est alicujus in perfectionem tenden-
tis. Sic igitur Christus neque sibi neque nobis sua passione meruisset·,
cu jus contrarium docet Apostolus, dicens z Factus est obediens Patri usque
ad mortem...‚ propter quod et Deus exalta-vit illum. (Phil., 11, 8, 9.)

Praeterea, si iu Christo voluntas humana non fuit, sequitur (huod neque
secundum naturam assumptam liberi arbitrii suit; nam secun um volun-
tatem esthemo liberi arbitrii. Sic igitur non agebat Christus homo ad
modum hominis, sed ad modum aliorum animalium, quae libero arbitrio
carent. Nihil igitur in ejus actibus virtuosum et laudabile aut nobis imi·
tandum suit. Frustra igitur dicit: Discite a me quia mitis sum et humilis
corde (Matth.‚ xl, 29) ; et ε Exemplum dedi vobis, ut quemadmodum eqo feci
vobis, ita et vos faciatis. (Joamz., xm, 15.) -

