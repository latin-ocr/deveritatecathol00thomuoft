432 LIB. 111, CAP. cxxvii.

dum rationem est quod aliquis carnali conjunctione utatur secundum
quod congruit ad generationem et educationem prolis. Lege autem divina
haec solum prohibita sunt quae rationi adversantur, ut ex supradictis
patet. Inconveniens est igitur dicere quod omnis carnalis conjunctio sit
eccatum.

p Adhuc, cum membra corporis sint quaedam animae instrumenta, cujus-
libet membri finis est usus ejus, sicut et cujuslibet alterius instrumenti.
Quorumdam autem membrorum corporis usus est carnalis commixtio.
Carnalis igitur commixtio est finis quorumdam membrorum corporis.
Id autem quod est finis aliquarum naturalium rerum non potest esse
secundum se malum, quia ea quae naturaliter sunt ex divina providentia
ordinantur ad finem, ut ex supradictis patet. Impossibile est igitur quod
carnalis commixtio sit secundum se mala.

Amplius, naturales inclinationes insunt rebus a Deo, qui cuncta movet.
Impossibile est igitur quod naturalis inclinatio aliquus speciei sit ad id
quod est secundum se malum. Sed omnibus animalibus perfectis inest
naturalis inclinatio ad conjunctionem carnalem. Impossibile est igitur
quod carnalis commixtio sit secundum 50 mala,

Item, illud sine quo non potest esse aliquid quod est bonum et optimum,
non est secundum se malum. Sed perpetuitas speciei non conservatur in
animalibus nisi per generationem , quae est ex commixtione carnali.
Impossibile est igitur quod commixtio carnalis sit secundum se mala.

Hinc est quod dicitur : Mulier non peccat, sinubat. (I Cor, vii, 36.)

Per hoc autem excluditur error quorumdam dicentium omnen] carnalem
conjunctionem esse illicitam; unde totaliter matrimonium et nuptias dam-
nant; quorum quidam hoc ideo dicunt, quia credunt temporalia, non a
bono, sed a malo principio esse.

CAPUT CXXVII.

QUOD NULLIUS CIBI USUS EST PECCATUM SECUNDUM SE.

Sicut autem venereorum usus absque peccato est, si secundum
rationem fiat, ita etiam et usus ciborum. Fit autem unumquodque secun·
dum rationem quando ordinatur secundum quod congruit debito fini.
Finis autem debitus sumptionis ciborum est conservatio corporis per
nutrimentum. Quicumque igitur cibus hoc facere potest absque peccato
potest sumi. Nullius igitur cibi sumptio secundum 50 est peccatum.

Adhuc, nullius rei usus secundum se malus est, nisi res ipsa secundum
50 mala sit. Nullus autem cibus secundum naturam malus est, quia omnis
res secundum suam naturam bona est, ut supra ostensum est; potest
autem aliquis cibus esse alicui malus, in quantum contrariatur salubritati
ipsius secundum corpus. Nullius igitur cibi sumptio, secundum quod est
talis res, est peccatum secundum 50; 5οἀ potest esse peccatum, si praeter
rationem aliquis ipso utatur secundum suam salutem.

Amplius, uti rebus ad hoc ad quod sunt non est secundum se malum.
Sunt autem plantae propter animalia, animalium vero quaedam propter
alia, et omnia propter hominem, sicut ex superioribus patet. Uti igitur
vel plantis vel animalium carnibus, vel ad esum vel ad quicquid aliud
sunt homini utilia, non est secundum se peccatum.

Item, defectus peccati ab anima derivatur ad corpus, et non e converso;
peccatum enim dicimus secundum quod deordinatur voluntas.C1bi autem
immediate ad corpus pertinent, non ad animam. Non igitur ciborum
sumptio· secundum 50 potest esse peccatum, nisi quatenus repugnat
rectitudini voluntatis. Quod quidem contingit : uno modo, propter repu-
gnantiam ad proprium finem ciborum, sicut quum aliquiS, propter delec-

