322 LIB. ΙΙΙ, CAP. L.

separatae cognoscunt omnium rerum, quarum substantiam vident, esse
Deum causam, non quiescit desiderium naturale in ipsis, nisi et ipsius
Dei substantiam videant.

Adhuc, sicut se habet quaestio propter quid ad quaestionem quia, ita
se habet quaestio quid est ad quaestionem an est. Nam quaestio propter
quid quaerit medium ad demonstrandum quia est aliquid3 puta quod
luna eclipsatur. Et similiter quaestio quid est quaerit modum ad demons-
trandum an est, secundum doctrinam traditam in secundo Posteriorum
(text. comm. 1). Videmus autem quod videntes quia est aliquid, natura-
liter scire desiderant propter quid. Ergo et cognoscentes an aliquid sit,
naturaliter scire desiderant quid est ipsum. Quod est intelligere ejus
substantiam. Non igitur quietatur naturale sciendi desiderium in cogni·
tione Dei, qua scitur de ipso solum quia est.

Amplius, nihil finitum desiderium intellectus quietare potest. Quod
exinde ostenditur, quod intellectus quolibet finito dato, aliquid ultra
molitur. Unde qualibet linea finita data, aliquam majorem molitur
apprehendere. Et similiter in numeris. Et haec est ratio infinitae additio·
nis in numeris et lineis mathematicis. Altitudo autem et virtus cujuslibet
substantiae creatae finita est. Non igitur intellectus substantiae separatae
quiescit per hoc, quod cognoscit substantias creatas quantumcumque
eminentes, sed adhuc naturali desiderio tendit ad intelligendum substan-
tiam quae est altitudinis infinitae, ut in primo lib. (cap. 43) ostensum est
de substantia divina.

Praeterea, sicut naturale desiderium inest omnibus intellectualibus
naturis ad sciendum, ita inest eis naturale desiderium ignorantiam seu
nescientiam pellendi. Substantiae autem separatae, sicut J'am dictum est
(cap. 49), cognoscunt praedicto cognitionis modo substantiam Dei esse
supra se, et supra omne quod ab eis intelligitur, et per consequens
sciunt. divinam substantiam sibi esse ignotam. Tendit igitur naturale
ipsorum desiderium ad intelligendam divinam substantiam.

Item, quanto aliquid est fini propinquius, tanto majori desiderio tendit
ad finem. Unde et videmus quod motus naturalis corporum in fine inten-
ditur. Intellectus autem substantiarum separatarum propinquiores sunt
divinae cognitioni quam noster intellectus. intensius igitur desiderant
Dei cognitionem quam nos. Nos autem quantumcumque sciamus Deum
esse, et alia quae supra dicta sunt, non quiescimus desiderio, sed adhuc
desideramus eum per essentiam suam cognoscere3 multo igitur magis
substantiae. separatae hoc naturaliter desiderant. Nou igitur in cognitione
Dei praedicta eorum desiderium quietatur.

Ex quibus concluditur quod ultima felicitas substantiae separatae non
estin illa cognitione Dei qua eum cognoscunt per suas substantias,
cuni adhuc eornm desiderium ducat eos usque ad Dei substantiam.

ln quo etiam satis apparet, quod in nullo alio quaerenda est ultima
felicitas, quain in operatione intellectus, cum nullum desiderium tam in
sublime ierat sicut desiderium intelligendae veritatis. Omnia namque
nostra desideria vel delectationis, vel cujuscumque alterius quod ab
homine desideratur, in aliis rebus quiescere possunt. Desiderium autem
praedictum tion quiescit nisi ad summum rerum cardinem et factorem
Deum pervenerit. Propter quod convenienter Sapientia dicit, Eccli.,xx111,7:
qu in altissimis habitavi, et thronus meus in columna nubis. Et Prov.‚ lx, 3,
dicitur, quod sapientia ancillas suas vocat ad arcem.

refifigbffigtnt {gitur qui felicitatem hominis tam altissime sitam in infimis
run .

