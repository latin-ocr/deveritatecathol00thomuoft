LIB. ill, CAP. LXVII. 343

primi agentis, agunt sicut proprios effectus alias perfectiones quae deter-
minant esse.

Praeterea, quod est per essentiam tale, est proprie causa ejus quod est
per participationem tale. Sicut ignis cst causa omnium ignitorum. Deus
autem solus esteris per essentiam suam, omnia autem alia sunt entia per
partici ationem. Nam in solo Deo esse est sua essentia. Esse igitur
cujusli et existentis est proprius effectus ejus, ita quod omne quod
producit aliquid in esse, hoc tacit in quantum agit in virtute Dei.

Hinc est quod dicitur, Sap.‚ 1, 14 z (Ji-eavit Deus ut essent omnia. Et in
pluribus scripturae locis dicitur, quod Deus omnia secit.1n libro etiam
De causis dicitur quod nec intelligentia dat esse nisi in quantum est
divina, et iq quantum agit in virtute divina. ’

CAPUT LXVII.

QUOD DEUS EST CAUSA OPERANDI OMNIBUS OPERANTIBUS.

Ex hoc autem apparet quod Deus causa est omnibus operantibus, ut
operentur. Omne enim operans est aliquo modo causa essendi, vel
secundum esse substantiale, vel accidentale. Nihil autem est causa
essendi nisi in quantum agit in virtute Dei, ut ostensum est (cap. 66).
Omne igitur operans, operatur per virtutem Dei.

Adhuc, omnis operatio guae consequitur aliquam virtutem, attribuitur
sicut causae illi rei quae edit illam virtutem; sicut virtus gravium et
levium naturalis consequitur formam ipsorum secundum quod sunt
gravia et levia; et ideo causa motus ipsorum dicitur esse generans, qui
dedit formam. Omnis autem virtus cujuscumque agentis est a Deo sicut a
primo principio perfectionis. Ergo, cuni omnis operatio consequatur
aliquam virtutem, oportet quod cujuslibet operationis causa sit Deus.

Amplius, manifestum est ·qu0d omnis actio quae non potest permanere
cessante impressione alicujus agentis, est ab illo agente, sicut manifes-
tatio colorum non potest esse cessante actione solis quae aerem illustrat.
Unde non est dubium quin sol sit causa manifestationis colorum. Et
similiter patet de motu violento qui cessat cessante violentia impellentis.
Sicut autem Deus non solum dedit esse rebus cum primo esse incepe-
runt, sed quamdiu sunt esse in eis causat, res in esse conservans, ut
ostensum est (cap. 65), ita, non solum cum primo res conditae sunt, eis
yirtutes operativas indidit, sed semper easin rebus causat : unde cessante
influentia divina omnis operatio cessaret. Omnis igitur rei operatio iii
ipsum reducitur sicut in causam. ,⁷

item, quicquid applicat virtutem activam ad agendum dicitur esse causa
illius actionis, Artifex enim, applicans virtutem rei naturalis ad aliquam
actionem, dicitur esse causa illius actionis, sicut coquus decoctionis quae
est-per ignem. Sed omnis applicatio virtutis ad operationem est princi-
paliter· et primo a Deo. Applicantur enim virtutes operativae ad proprias
operationes per aliquem motum vel corporis, vel animae. Primum autem
principium utriusque motus est Deus. Est enim primum movens omnino
⁴ immobile, ut supra (lib. 1, cap. 13) ostensum est. Similiter et omnis
motus voluntatis quo applicantur aliquae virtutes ad operandum, redu-
citur in Deum sicut in primum appetibile et primum volentem. Omni's
igitur operatio debet attribui Deo sicut primo et principali agenti.

Adhuc, in omnibus causis agentibus ordinatis semper oportet quod
causae sequentes agant in virtute causae primae, sicut in rebus naturali-
bus, corpora inferiora agunt in virtute corporum coelestium, et in rebus
voluntariis omnes artifices inferiores operantur secundum imperium
supremi architectoris. lu ordine autem causarum agentium Deus est

