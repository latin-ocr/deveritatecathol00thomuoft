[ΑΒ. ll, CAP. XCIV. 247

neque quae sit pars earum, neque cui uniantur ut formae. Impossibile est
igitur quod sint plures unius speciei.

Amplius, Ad hoc sunt plura individua in una specie, in rebus corrupti-
bilibus, ut natura speciei quae non potest perpetuo conservari in uno
individuo conservetur in pluribus; unde, ctiam in corporibus incorrupti-
bilibus, non est nisi unum individuum in una specie. substantiae autem
separatae natura potest conservari in uno individuo, eo quod sunt incor-
ruptibiles, ut supra (c. 55) ostensum est. Non igitur oportet esse plura
individua, in illis substantiis, ejusdem speciei.

Item, ld quod est speciei in unoquoque dignius est eo quod cst indivi-
duationis principium praetcr rationem speciei exsistens; multiplicatio
igitur specierum plus addit nobilitatis et perfectionis universo quam
multiplicatio individuorum in una specie. perfectio autem universi
maxime consistit in substantiis separatis. Magis igitur competit ad per-
fectionem universi quod sint plures secundum speciem diversae quam
quod sint multae secundum numerum in eadem specie.

Praeterea, substantiae separatae sunt perfectiores quam corpora coelestia,
Sed in corporibus coelestibus, propter eorum perfectionem, non invenitur
nisi unum individuum unius speciei, tum quia unumquodque eorum
constat ex tota materia suae speciei, tum quia in uno individuo est
perfecte virtus speciei ad complendum illud in universo ad quod sua
species ordinatur, sicut praecipue patet in sole et luna. Multo igitur
magis in substantiis separatis non invenitur nisi unum individuum in
una specie. (I part„ q. L, art. 4; et 11 Sem„ dist. 111, art. 4.)

CAPUT XCIV.

QUOD SUBSTANTIA SEPARATA ΕΤ ΑΝΙΜΑ NON SUNT UNIUS SPECIEI.

Ex his autem ulterius ostenditur quod anima non est eJ'usdem speciei
cum substantiis separatis.

Major enim est differentia animae humanae a substantia separata quam
unius substautiae separatae ab alia. Sed substantiae separatae omnes ad
invicem specie differunt, ut ostensum est (c. 93.) Multo igitur magis
substantia separata ab anima.

Amplius, unaquaeque res habet proprium esse secundum rationem suae
speciei; quorum enim est diversa ratio essendi, horum est diversa
species. Esse autem animae humanae et substantiae separatae non est
unius rationis; nam in esse substantiae separatae non potest communicare
corpus sicut potest communicare in esse animae hamanae, quae secundum
esse unitur corpori ut forma materiae. Anima igitur humana differt specie

a substantiis separatis.

' Adhuc, quod habet secundum seipsum speciem non potest esse ejus-
dem speciei cum eo quod non habet secundum se speciem, sed estpars
speciei. Substantia autem separata habet per seipsam speciem3 anima
autem non, sed est pars speciei humanae. Impossibile est igitur quod
anima sit ejusdem speciei cum substantiis separatis, nisi forte homo
esset ejusdem speciei cum iLlis; quod patet ‘esse impossihile.

Praeterea, ex propria operatlone rei percipitur species eJus3 operatio
enim demonstrat virtutem, quae indicat essentiam. Propria autem opera-
tio substantiae separatae et animae intellectivae est intelligere3 est autem
omnino alius modus intelligendi substantiae separatae et animae 3‘nam
anima intelligit a phantasmatibus accipiendo, onon ,autem substantia
separata, quum non habeat organa corporea ln quihus oportet esse
phantasmata. Non sunt igitur amma humana et substantia separata
unius speciei. (ΙΙ sent„ dist. 111, art. 6.)

