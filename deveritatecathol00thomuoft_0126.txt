86 LIB. I, CAP. LXXXI.

exsistentem, secundum quod estin propria natura secundum aliquod
tempus, et non solum secundum quod est in Deo cognoscente ; vult enim
Deus rem, quae non est nunc, esse secundum aliquod tempus ; et non
solum vult secundum quod ipse eam intelligit.

Nec est simile de relatione volentis ad volitum et creantis ad creatum
et facientis ad factum aut domini ad subjectam creaturam. Nam velle est
actio in volente manens; unde non contingit intelligi aliquid extra
exsistens actu. Sed facere et creare et gubernare significant actionem
terminatam ad exteriorem effectum, sine cujus existentia hujusmodi
actio nou potest intelligi. (De verit„ q. xxm, art. 1 ad 9.)

CAPUT LXXX.

QUOD DEts DE NECESSITATE VULT SUUM ESSE ET SUAM BONITATEM.

Ex his autem quae supra (cap. 74) ostensa sunt, sequitur quod Deus de
necessitate velit suum esse et suam bonitatem, nec possit contrarium
velle.

Ostensum est enim supra quod Deus vult suum esse et suam bonita-
tem ut principale objectum, quod est sibi ratio volendi alia. ln omni igi-
tur volito suum esse et suam bonitatem vult, sicut visus in omni colore
videt lumen. Impossibile est autem Deum non velle aliquid actu3 esset
enim volens in potentia tantum, quod est impossibile, quum suum velle
sit suum esse. Necesse igitur est quod velit suum esse et suam boni-
tatem.

Item, quilibet volens, de necessitate vult suum ultimum finem; sicut
homo de necessitate vult suam beatitudinem, nec potest velle miseriam.
Sed Deus vult se esse sicut ultimum finem, ut ex praedictis (cap. 75) patet.
Necessario igitur vult se esse, nec potest velle se non esse.

Amplius, in appetitivis et in operativis, finis hoc modo se habet sicut
principium indemonstrabile in speculativis ; sicut enim ex principiis
concluduntur in speculativis conclusiones, ita in activis et appetitivis
ratio omnium agendorum et appetendorum ex fine sumitur. Sed iu spe—
culativis intellectus de necessitate assentit primis principiis indemon-
strabilibus, quorum contrariis nullo modo potest assentire. Ergo volun-
tas necessario inliaeret fini ultimo, ut non possit contrarium velle. Et sic,
si divinae voluntati non est alius finis quam ipse,de necessitate vult se esse.

Adhuc, omnia, in quantum sunt, assimilantur Deo, qui est primo et
maxime ens. Omnia autem, in quantum sunt, suo modo naturaliter dili-
gunt suum esse. Multo igitur magis Deus suum esse diligit naturaliter.
Natura autem ejus est per se necesse esse, ut supra (cap. 13) probatum
est. Deus igitur ex necessitate vult se esse.

Praeterea, omnis perfectio et bonitas, qui in creaturis est, Deo convenit
essentialiter, ut supra (cap. 28) probatum est. Diligere autem Deum est
summa perfectio rationalis creaturae, quum per hoc quodammodo Deo
uniatur. Ergo in Deo essentialiter est; ergo ex necessitate diligit se, et
sic vult se esse. (1 part.‚ q. xrx, art. 3.)

CAPUT LXXXI.

QUOD DEUS NON DE NECESSITATE VULT ALIA A SE.

Si autem divina voluntas est divinae bonitatis et divini esse ex neces-
sitate, posset alicui videri quod etiam aliorum ex necessitate est, quum

