374 LtB. ΙΙΙ, CAP. LXXXVI.

secundum quod imprimunt in corpora nostra, ad quorum immutationem
insurgunt in nobis aliqui motus passionum, vei per eorum impressionem
efficimur habiles ab aliquas passiones,sicut cholericisunt proni ad, iram ;
vel secundum quod ex eorum impressione causatur in nobis aliqua dis-
positio corporalis quae est occasio alicujus electionis, sicut cum nobis
infirmantibus eligimus accipere medicinam. Interdum etiam ex corpori·
bus coelestibus actus humani causantur, in quantum ex indispositione
corporis aliqui amentes efficiuntur usu rationis privati, in quibus proprie
electio non est, sed moventur aliquo naturali instinctu, sicut et bruta.
Manifestum autem est, et experimento cognitum, quod tales occasiones,
sive sint exteriores, sive sint interiores, non sunt causa necessaria elec-
tionis, cum homo per rationem possit eis resistere vel obedire ; sed plu-
res sunt qui impetus naturales sequuntur, pauciores autem, scilicet soli
sapientes, qui occasione male agendi et naturales impetus non sequuntur.
Et propter hoc dicit Ptolomeus in Gentiloquz‘o, quod anima sapiens adjuvat
opus stellarum, et quod non potest astrologus darejudicia secundum stel-
las, nisi vim animae et complexionem naturalem bene cognoverit, et
quod astrologus non dehet dicere rem specialiter, sed universaliter, quia
scilicet impressio stellarum in pluribus sortitur effectum, qui non resis-
tunt inclinationi quae est ex corpore,non autem semper in hoc vel in illo,
qui forte per rationem naturali inclinationi resistit. (Ι part., quxv, art. 4.)

CAPUT LXXXVI.

QUOD CORPORALES EFFECTL‘S ΙΝ ISTis INFERIORIBUS NON SEQUUNTUR EX
NECESSITATE A CORPORIBUS COELESTIBUS.

Non solum autem corpora coelestia humanae electioni necessitatem
inferre non possunt, sed nec etiam corporales effectus in istis inferiori-
bus ex necessitate ab eis procedunt. impressiones enim causarum natu·
raliuin recipiunt in effectibus secundum recipientium modum. Haec autem
inferiora sunt fluxibilia‚ et non semper eodem modo se habentia propter
materiam, quae est in potentia ad plures formas, et propter contrarieta-
tem t‘ormarum et virtutum. Non igitur impressiones corporum coelestium
recipiunt in istis inferioribus per modum necessitatis.

Item, a causa remota non sequitur effectus de necessitate, nisi, etiam sit
causa media necessaria, sicut et in syllogismis ex majori de necessitate,
et minori de contingenti, non sequitui· conclusio de necessitate. Corpora
autem coelestia sunt causae remotae. Proximae autem causae inferiorum
effectuum sunt virtutes activae et passivae in istis inferioribus, quae non
sunt causae necessariae, sed contingentes. Possunt enim deficere ut in
paucioribus. Non ergo ex corporibus coelestibus sequuntur in istis infe·
rioribus corporibus effectus de necessitate.

Praeterea, motus coelestium corporum semper est eodem modo. Si igitur
effectus coelestium corporum in istis inferioribus corporibus ex necessi·
tate provenirent, semper eodem modo sc haberent quae in inferioribus
sunt. Non autem semper eodem modo se habent, sed ut in pluribus. Non
ergo ex necessitate proveniunt.

Adhuc, ex multis contingentibus non potest fieri unum necessarium,
quia sicut quodlibet contingentium per se deficere potest ab effectu, ita
etiam omnia simul. Constat autem quod singula quae inistis inferioribus
fiunt exj impressione coelestium corporum, sunt contingentia. Non igitur
connexim eorum quae in istis inferioribus contingunt ex impressione
coelestium corporum sunt necessaria. Manifestum est enim quod quodli-
bet eorum impediri potest.

Amplius, corpora eoelestia sunt agentia naturalia, quae requirunt mate·

