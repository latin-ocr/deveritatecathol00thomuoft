38 LIB. I, CAP. XXXII.

quamvis lapides fecerit, quia in nomine lapidis intelligitur modus deter-
minatus essendi, secundum quem lapis a Deo distinguitur. Imitatur au-
tem lapis Deum nicensem, secundum esse, secundum bonitatem, et alia
hujusmodi, sicut et aliae creaturae. ἢ j

Hujusmodi autem simile inveniri potest in potentiis cognoscitivis , et
in virtutihus operativis humanis. Intellectus enim unica virtute cognoscit
omnia quae pars sensitiva diversis potentiis apprehendit, et etiam alia
multa. Intellectus etiam quanto fuerit altior, tanto aliquo uno plura
cognoscere potest, ad quae cognoscenda intellectus inferior non pertingit
nisi per multa. Potestas autern regia ad omnia illa extenditur, ad quae
diversae sub ipsa potestates ordinem hahent. Sic igitur et Deus per unum
simplex suum esse, omnimodam perfectionem possidet quam res aliae,
imo multo majorem per quaedam diversa consequentia.

Ex quo patet necessitas plurium nominum de Deo dictorum. Quia—enim
eum non possumus cognoscere naturaliter nisi ex effectibus deveniendo
in ipsum, oportet quod nomina quibus perfectionem ipsius significamus
diversa sint, sicut et perfectiones in rebus inveniuntur diversae. Si autem
ipsam essentiam, prout est, possemus intelligere, etei nomen proprium
adaptare, uno nomine tantum eam exprimeremus, quod promittitur his
qui eum per essentiam videbunt. Zach. ultimo :In dic illo erit Dominus
unus, et nomen ejus unum.

CAPUT XXXII.

QUOD NIHIL DE DEO ET REBUS ALIIS UNIVOCE PRAEDIGATUR.

Ex his autem patet quod nihil de Deo et rebus aliis potest univoce prae-
dicari. Nam effectus qui non recipit formam secundum speciem similem
per quam agens agit, nomen ab illa forma sumptum secundum univo-
cam praedicationem recipcre non potest. Non enim univoce dicitur cali-
slus ignis a sole generatus et sol. Rerum autem quarum Deus est causa,
formae ad speciem divinae virtutis non perventum, quum divisim etparti-
culariter recipiant, quod in Deo simpliciter ct universaliter invenitur.
Patet igitur quod de Deo in rebus aliis nihil univoce dici potest.

Amplius, si aliquis effectus ad speciem causae pertingat, praedicatio-
nem nominis univoce non consequitur, nisi secundum eumdem essendi
niodum eamdem speciem vel formam suscipiat. Non enim univoce dicitur
domus quae est in arte et in materia, propter hoc quod forma domus
habet esse dissimile utrobique. Res autem aliae etiamsi omnino similem
formam consequerentur, non tamen consequuntur secundum eumdem
modum essendi. Nam nihil est in Deo quod non sit ipsum esse divinum,
ut ex dictis (cap. 13) patet. Quod in aliis rebus non accidit. Impossibile
est igitur aliquid de Deo univoce et rebus aliis praedicari.

Adhuc, omne quod de pluribus univoce praedicatur vel est genus, vel
est species, vel differentia, vel accidens, aut proprium. De Deo autem
,nihil praedicatur ut genus, nec ut differentia, ut supra (cap. 25) ostensum
est, et ita nihil de Deo praedicatur ut genus nec ut differentIa, nec etiam
ut species quae ex genere et differentia constituitur, nec aliquid ei acci·
dere potest, ut supra (cap. 23) demonstratum est. Et ita nihil de Deo
praedicatur, neque ut accidens, neque ut proprium. Nam proprium de
genere accidentium est. Relinquitur igitur nihil de Deo et rebus aliis
univoce proedicari.

Item, quod univoce de pluribus praedicatur, utroque illorum, ad minus
secundum intellectum, simplicius est. Deo autem neque secundum ratio—
nem, neque secundum intellectum potest esse aliquid simplicius. Nihil
igitur univoce de Deo et rebus aliis praedicatur.

