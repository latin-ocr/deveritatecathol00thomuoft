508 ΜΒ. W, CAP. xl.

CAPUT XI.

QUOMODO ACCIPIENDA. SIT GENERATIO IN DIVINIS ET QUAE DE FILIO DEI
DICUNTUR IN SCRIPTURIS.

Principium autem hujus intentionis hinc sumere oportet, quod,
secundum diversitatem naturarum, diversus emanationis modus invenitur
in rebus ; et quanto aliqua natura est altior, tanto id quod ex ea emanat
magis est intimum. In rebus enim omnibus inanimata corpora infimum
locum tenent, in quibus emanationes aliter esse non possunt nisi per
actionem unius eorum in aliquod alterum ; sic enim ex igne generatur
ignis, dum ab igne corpus extraneum alteratur et ad qualitatem et speciem
ignis perducitur. Post inanimata vero corpora, proximum locum tenent
plantae, in quibus jam emanatio exinteriori procedit, in quantum scilicet
humor plantae intraneus in semen convertitur et illud semen terrae man-
datum crescit in plantam. Jam ergo hic primus gradus vitae invenitur;
narn viventia sunt quae seipsa movent ad agendum, illa vero quae non
nisi exteriora movere possunt omnino sunt vita carentia: in plantis vero
hoc indicium vitae est quod id quod in ipsis est movet aliquam sormam.
Est tamen vita plantarum imperfecta, quia, emanatio in eis licet ab inte-
riori procedat‚ tamen paulatim ab interioribus exiens quod emanat
finaliter omnino extrinsecum invenitur3 humor enim arboris primo ab
arbore egrediens fit flos et tandem fructus ab arboris cortice discretus,
sed ei colligatus ; perfecto autem fructu, omnino ab arbore separatur, et,
in terram cadens, sementina virtute producit aliam plantam. Si quis
etiam diligenter consideret, primum hujus emanationis principium ab
exteriori sumitur; nam humor intrinsecus arboris per radices a terra
sumitur, de qua planta suscipit nutrimentum. Ultra plantarum verovitam,
altior gradus vitae invenitur, quae est secundum animam sensitivam,
cujus emanatio propria, etsi ab exteriori incipiat, in interiori tamen ter-
minatur; et, quanto emanatiomagis incesserit, tanto magis ad intima
devenitur3 sensibile enim exterius sormam suam exterioribus sensibus
ingerit, a quibus procedit in imaginationem et ulterius in memoriae the-
saurum. In quolibet tamen hujus emanationis processu, principium et
terminus pertinent ad diversa; non enim aliqua potentia sensitiva in
seipsam reflectitur. Est ergo hic gradus vitae tanto altior quain vita plan-
tarum quanto operatio hujus vitae magis in intimis continetur; nontamen
est omnino vita perfecta, quum emanatio semper tiat ex uno in alterum.
Est igitur supremus et perfectus gradus vitae, qui est secundum intel·
lectum3 nam intellectus in seipsum reflectitur, et seipsum intelligere

otest. Sed et in intellectuali vita diversi gradus inveniuntur3 nam intel-
ectus humanus, etsi seipsum cognoscere possit, tamen primum suae
cognitionis initium ab extrinseco sumit; quia non est intelligere sine
phantasmate, ut ex superioribus patet (l. 11, c. 40). perfectior igitur est
intellectualis vita in angelis, in quibus intellectus ad sui cognitionem
non procedit ex aliquo exteriori, sed per se cognoscit seipsum 3 nondum
tamen ad ultimam perfectionem vita ipsorum pertingit, quia, licet intentio
intellecta sit eis omnino intrinseca, nontamen ipsa intentio intellecta est
eorum substantia, quia non est idem in eis intelligere et esse, ut ex
superioribus patet. Ultima igitur perfectio vitae competit Deo, in quo non
est aliud intelligere et aliud esse, ut supra ostensum est; et ita oportet

quod intentio intellecta in Deo sit ipsa divina essentiasbico aut-em intem-'⁴ ἰΧ 2
ν nonem intellectam id quod intellectus in seipso concipit de re 1ntellecta„ t

Quae quidem in nobis nequit est ipsa res quae intelligitur neque est ipsa
substantia intellectus, sed et quaedam similitudo concepta intellectu de

a*

