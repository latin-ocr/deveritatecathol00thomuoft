254 LIB. ΙΙ, CAP. XCVIII.

naturale. Materia enim corporis coelestis ita perficitur per suam sormam
quod non remanet in potentia ad alias sormas; et similiter intellectus
substantiae separatae totaliter perficitur per formas intelligibiles, quantum
ad cognitionem naturalem3 intellectus autem possibilis noster proportio·
naliter se habet corporibus corruptibilibus quibus unitur ut forma, sic
enim fit actu habens quasdam formas intelligibiles quod remanet in
potentia ad alias. Et propter hoc dicitur, in libro De causis, quod intelli-
gentia est plena formis, quia scilicet tota potentialitas intellectus ejus
completa est per formas intelligibiles; et sic, per hujusmodi intelli-
gibiles species, una substantia separata aliam intelligere potest.

- Forte autem alicui videri potest quod, quum substantia separata per
essentiam sit intelligibilis, non oportet ponere quod per aliquas species
intelligibiles una ab alia intelligatur, sed per essentiam ipsius substantiae
intellectae. Hoc enim quod substantia aliqua per speciem intelligibilem
cognoscatur, videtur accidere substantiis materialibus ex hoc quod non
sunt per suam essentiam intelligibiles actu3 unde oportet quod per interi·-
tiones abstractas intelligantur. Huic etiam videtur consonare dictum Phi-
losophi dicentis (Metaphys.‚ x11. text. comm. 51) quod in substantiis
separatis a materia, non differt intellectus, intelligere, et quod lntel·
1 itur.

gHoc autem, si concedatur, babet dubitationes non paucas. .

Primo quidem , quia intellectus in actu est intellectum in actu.
secundum doctrinam Aristotelis (De anima, 111, text. comm. 19 et 27).
Difficile est autem videre quomodo una substantia separata sit unum
alteri, dum intelligit ipsam.

Adhuc, omne agens vel operans operatur per suam formam, cui ope-
ratio respondet sicut calefactio calori ; unde et illud videmus cujus specie
visus informatur. Non videtur autem esse possibile quod una substantia
separata sit forma alterius, quum habeatunaquaeque esse separatum
ab alia. Impossibile igitur videtur quod una videatur ab altera per essen-
tiam suam.

Amplius, intellectum est perfectio intelligentis; non potest autem infe-
rior substantia separata esse perfectio superioris. sequeretur etiam quod
superior inferiorem non intelligeret, si per essentiam suam unaquaeque
intelligeretur et non per speciem aliam.

Item, intelligibile est intra intellectum, quantum ad id quo intelligitur.
Nulla autem substantia illabitur menti nisi solus DeuS‚ ui est in
omnibus per essentiam, praesentiam et potentiam. Impossi ile igitur
videtur quod substantia separata per essentiam suam intelligatur ab alia,
et non per similitudinem ejus in ipsa.

Et hoc uidem oportet verum esse, secundum sententiam Aristotelis
qui ponit De anima, 111, text. comm. 19 et 27) quod intelligere contingit
per hoc quod intellectum in actu fit unum cum intellectu in actu; uncle
substantia separata, quamvis sit per se intelligibilis actu, non tamen
secundum se intelligitur nisi ab intellectu cui est unum. Sic autem
substantia separata seipsam intelligit per essentiam suam; et secundum
hoc est idem intellectus et intellectum et intelligere. Secundum autem
positionem Platonis (De rep„ 1. x, c. 6), intelligere fit per contactum in·
tellectus ad rem intelligibilem. Sic igitur una substantia separata potest
aliam per ejus essentiam intelligere, dum eam spiritualiter contingit-2
superior quidem inferiorem, quasi eam sua virtute concludens et conti·
nens3 inferior vero superiorem, quasi eam capiens ut sui perfectionem.

Unde et Dionysius dicit (De divin. nomin„ c. 4) quod superlores
SU?St2³{¹tiae intelligibiles sunt quasi cibus inferiorum. (1 part„ q. LVI,

