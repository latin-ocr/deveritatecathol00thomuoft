566 LIB. W, CAP. XLI.

quum humana natura Verbo Dei adveniat, nec ad ejus naturae integrita-
tem pertineat, necesse esse putaverunt quod humana natura accidenta-
lem unionem haberet ad Verbum. Et, quia manifestum est quod non
potest inesse Verbo ut accidens, tum quia Deus non est susceptivum
accidentis, ut supra (l. 1, 6. 23) probatum est, tum quia humana natura,
quum sit de genere substantiae, nullius accidens esse potest, relinqui
videbatur quod humana natura adveniret Verbo, non sicut accidens, sed
sicut accidentaliter se habens ad ipsum. Posuit igitur Nestorius quod
humana natura Christi se habeat ad Verbum sicut templum quoddam, ita
quod secundum solam inhabitationem erat intelligenda unio Verbi ad
humanam naturam. Et, quia templum seorsum habet suam individuatio-
nem ab eo qui inhabitat templum, individuatio autem conveniens huma-
nae naturae est personalitas, reliquum erat quod alia esset personalitas
humanae naturae et alia Verbi ; etsie Verbum et ille homo erant duee per-
sonae.

Quod quidem inconveniens alii vitare volentes, circa humanam natu-
ram talem dispositionem introduxerunt ut ei personalitas proprie conve-
nire non possit, dicentes animam et corpus, in quibus integritas humanae
naturae consistit, a Verbo sic esse assumpta ut corpori anima non esset
unita ad aliquam substantiam constituendam, ne cogerentur dicere
illam substantiam 516 constitutam rationem personae hahere; unionem
vero Verbi ad animam et corpus posuerunt sicut acl ea quae accidentaliter
se habent, puta induti ad indumentum, in hoc quodammodo Nestorium
imitantes.

His igitur remotis per supradicta, necessarium est ponere talem fuisse
unionem Verbi et hominis ut neque ex duabus una natura conflata sit,
neque Verbi ad humanam naturam talis fuerit unio sieut est alicujus
substantiae, puta hominis, ad exteriora, quae accidentaliter se habent ad
ipsum, utdomus et vestimentum; sed Verbum in humana natura sicut in
sibi propria sacta per incarnationem subsistere ponatur, utet corpus illud
vere sit corpus Verbi Dei, et similiter anima, et Verbum Dei vere sit
homo. Et, quamvis haec unio perfecte ab homine non valeat explicari,
tamen secundum modum et facultatem nostram conabimur aliquid dicere
{d aegitgicastlionem fidei, ut circa hoc mysterium fides catholiea ab infideli-

us 6 66 atur.

ln omnibus autem rebus creatis nihil invenitur huic unioni tam simile
sicut unio animae ad corpus3 et major esset similitudo, ut etiam Augu-
stinus dicit contra Felicianum, si esset unus intellectus in omnibus ho-
minibus, ut quidam posuerunt; secundum quos oporteret dicere quod
intellectus praeexistens hoc modo de novo conceptui hominis uniatur ut
ex utroque fiat una persona, sicut ponimus Verbum praeexsistens humanae
naturae in personam unam uniri. Unde, propter hanc similitudinem
utriusque unionis, Athanasius dicit in symbolo quod, « sicut anima ratio-
nalis et caro unus est homo, ita Deus et homo unus est Christus ». Sed,
quum anima rationalis uniatur corpori et sicut materiae et sicut instru-
mento, non potest esse similitudo quantum ad primum modum unionis 3
sic enim ex Deo et homine fieret una natura, quum materia et forma
proprie naturam constituant speciei„ Relinquitur ergo ut attendatur simi-
lit-udo secundum quod anima unitur corpori ut instrumento; ad quod
etiarn dicta antiquorum doctorum concordant, qui humanam naturam in
Christo organum quoddam divinitatis posuerunt, sicut et ponitur corpus
organum ammae. Aliter enim est animae organum corpus et ejtis partes,
et aliter exteriora instrumenta ; haec enim dolabra non est proprium in-
strumentum, sicut haec manus ; per dolabram enim multi possunt operari,
sed haec manus ad propriam operationem huJus animae deputatur ; pro-
pter quod manus est organum unitum et proprium, dolabra autem instru-
ment-um extrinsecum et commune. Sic igitur et in unione Dei et hominis
considerari potest. Omnes enim homines comparantur ad Deum ut quae-

