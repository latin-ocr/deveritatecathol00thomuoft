516 ΗΒ. lv, CAP. xllt.

roductionis ipsarum, sicut omnia perverbum sacta sunt, ita per Dei Ver-

um conservantur in esse ; unde Psalmista dicit: Verbo Domini coelz'ftrmatz'
sunt. (Psalm. xxxii, 6) ; et Apostolus dicit de Filio quod portat omnia ver-bo
virtutis suae (Helm, 1, 3); quod quidem qualiter accipi oporteatjam dictum
est.

Sciendumtamen quod Verbum Dei in hoc differt a ratione quae est in
mente artificis,quia Verbum Dei Deus subsistens est, ratio autem artificiati
in mente artificis non est res subsistens, sed solum intelligibilis forma.
Formae autem non subsistenti non competit proprie ut agat, agere enim
rei perfectae et subsistentis est, sed est ejus ut ea agatur, est enim forma
principium actionis quo agens agit. Ratio igitur domus in mente artificis
non agit domum, sed artifex per eam domum sacit3 Verbum autem Dei,
quod est ratio rerum factarum a Deo, quum sit subsistens, agit, non so-
lum per ipsum aliquid agitur3 et ideo Dei Sapientia loquitur : Cam eo eram
cuncta componens, (Prov.‚ vm, 30); et Dominus dicit: Pater meus usque
modo operatur et eqo operor. (Joann., V, 17.)

Considerandum est etiam quod res facta per intellectum praeexistit in
ratione intellectus, ante etiam quam sit iu seipsa; prius enim domus est
in ratione artificis quam perducatur in actum. Verbum autem Dei est ratio '
omnium eorum quae a Deo sunt tacta, ut ostensum est. Oportet igitur
quod omnia quae sunt sacta a Deo prteexstiterint in Verbo Dei, antequam
sint etiam in propria natura. Quod autem est in aliquo est iu eo per mo-
dum ejus in quo est, etnon per proprium modum; domus enimin mente
artificis intelligibiliter et immaterialiter existit. Res igitur intelligendae
sunt in Vei-bo Dei praeexstitisse secundum modum Verbi ipsius. Est autem
modus Verbi ipsius quod sit unum, simplex, immateriale, et non solum
vivens, sed etiam vita, quum sit suum esse. Oportet igitur quod res tactae
a Deo praeexstiterint in Verbo Deiab aeterno immaterialiter et absque omni
compositione, et quod nihil aliud in eo sint quam ipsum Verbum, quod
est vita3 propter quod dicitur : Quod fuctum est in ipso vita erat (Jocznn.‚ 1,
3, 4), id est in Verbo. Sicut autem operans per intellectum et per rationem
quam apud se habet res in esse producit, ita etiam qui alium docet per
rationem quam apud se habet scientiam causat in illo, quum scientia dis-
cipuli sit deducta a scientia docentis, sicut imago quaedam ipsius. Deus
autem non solum est causa per intellectum suum omnium quae natura-
liter subsistunt, sed etiam omnis intellectualis cognitio ab intellectu di-
vino derivatur, sicut ex superioribus (l. 111, c. 76) patet. Oportet igitur
quod perverbum Dei, quod est ratio intellectus divini, causetur omnis
intellectualis cognitio ; propter quod dicitur : Vita erat lit-:c hominum
(Joann., 1, 4), quia scilicet ipsum Verbum, quod vita est, in quo omnia
vita sunt, manifestat, ut lux quaedam, mentibus hominum veritatem. Nec
estex defectu Verbi quod non omnes homines ad veritatis cognitionem
Eerveniunt, sed aliqui tenebrosi existunt. Provenit autem hoc ex defectu

ominum qui ad Verbum non convertuntur nec eum plene capere
possunt3 unde adhuc in hominibus :enebrae remanent, vel majores vel
minores, secundum quod magis et minus convertuntur ad Verbum et ca·
piunt ipsum. Unde Joannes, ut omnem desectum a manifestativa Verbi
virtute excludat, quum dixisset quod vita est lum hominum, subjungit quod
lucet in tenebris, et tenebrae eam non comprehenderunt (Joann.‚ 1, 8) ς non enim
tenebrae suntex hoc quod Verbum non luceat, sed ex hoc quod aliqui
lucem Verbi non capiunt; sicut, luce corporei solis per orbem diffusa,
tenebrae non sunt nisi ei qui oculos clausos vel debiles habet.

Ilaec igitur sunt quae de generatione divina et de virtute Unigeniti Filii
Dei, ex sacris scripturis edocti, utcumque concipere possumus.

