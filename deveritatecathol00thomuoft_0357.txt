[AB. ill, CAP. xm'ltl. 317

sibilibus sumitur, cum et ipsa anima de scipsa cognoscat quid est, per
hoc quod naturas intelligit sensibilium, ut dictum est (cap. 346). Unde nec
per hanc viam cognosci Deus altiori modo potest quam sicutcausa co-
gnoscitur per effectum. (l part., q. xn, art. lt).

CAPUT XLVIII.

QUOD ULTlm HOMINIS FELICITAS NON 81'1· I'N HAG VITA.

Si ergo humana felicitas ultima non consistit in cognitione Dei, qua
communiter ab omnibns vel pluribus cognoscitur secundum quamdam
aestimationem confusam, neque iterum in cognitione Dei qua cognosci-
tur per via'm demonstrationis in scientiis speculativis, neque in cogni-
tione Dei qua cognoscitur per fidem, ut in superioribus (cap. 38-40) est
ostensum— non est autem possibile in hac vita ad altiorem Dei cognitio·
nem pervenire, ut per essentiam cognoscatur, vel saltem ita quod aliae
substantiae separatae intelligantur, ut ex his possit Deus quasi de propin-
quiori cognosci, ut ostensum est (cap. 41-46) -- oportet autem in aliqua
Dei cognitione felicitatem ultimam poni, ut supra (cap. 37) probatum est.
impossibile est quod in hac vita sit ultima hominis felicitas.

Item, ultimus finis hominis terminat ejus appetitum naturalem, ita
quod eo habito nihil aliud quaeritur. Si enim adbuc movetur ad aliud,
nondum habet finem in quo quiescat. Hoc autem in hac vita non est
possibile accidere. Quanto enim plus aliquis intelligit, tanto magis in eo
desiderium intelligendi augetur, quod est omnibus naturale, nisi forte
aliquis sit qui omnia intelligat, quod in· liae vita nulli unquam accidit
qui esset solum homo, nec est possibile accidere, cum in hac vita
substantias separatas, quae sunt maxime intelligibilia, cognoscere non
possimus, ut ostensum est (cap. 45 et 46). Non est igitur possibile
ultimam·h0minis felicitatem in hac vita esse.

Adhuc, omne quod movetur in finem desiderat naturaliter stabiliri et
quiescere in illo. Unde a loco quo corpus naturaliter movetur, non
recedit nisi per motum violentum, qui contrariatur appetitui. Felicitas
autem est ultimus finis, quem homo naturaliter desiderat. Est igitur
hominis desiderium naturale ad hoc quod in felicitate stabiliatur. Nisi
igitur cum felicitate pariter immobiliterque stabilitatem consequatur,
nondum est felix, eJus desiderio naturali nondum quiescente. Cum igitur
aliquis felicitatem consequitur, pariter stabilitatem et quietem consequi·
tur. Unde et omnium haec est de felicitate conceptio, quod de sui ratione
stabilitatem requirat. Propter quod Philosophus dicit in primo Eth. (cap. 14)
quod aestimamus hominem esse chamateontem quemdam. In vita autem
ista non est aliqua certa stabilitas. Cuilibet enim, quantumcumque felix
dicatur, possibile est infirmitates et infortunia accidere quibus impedia-
tur ab operatione, quaecumque sit illa, in qua ponitur felicitas. Non est
igitur possibile in hac vita esse ultimam bominis felicitatem.

Amplius, inconveniens videtur et irrationabile, quod tempus genera-
tionis alicujus rei sit magnum, tempus autem durationis ipsius sit par-
vum. sequeretur enim quod natura in majori tempore suo fine privare-
tur. Unde videmus quod animalia quae parvo tempore vivunt, parvum
etiam tempus ad hoc quod perficiantur habent. Si autem humana felici-
tas consistat in perfecta operatione secundum virtutem perfectam vel
intellectualem vel moralem, impossibile est eam advenire homini nisi
post tempus diuturnum. Et hoc maxime in speculativis apparet, in
qulbus ultima felicitas hominis ponitur, ut ex praedictls patet. Nam vix
in ultima aetate homo ad perfectam speculationem scientiarum pervenire

