506 LIB. Vl, CAP. Χ.

Filius, etsi personis distinguantur, sunt tamen unus Deus et unam habent
essentiam seu naturam. Quia vero a creaturarum natura hoc invenitur
valde remotum ut aliqua duo supposito distinguantur et tamen eorum sit
una essentia, humana ratio, ex creaturarum proprietatibus procedens,
multiplicem in hoc secreto divinae generationis patitur difficultatem.

Nam, quum generatio nobis nota mutatio quaedam sit, cui opponitur
corruptio, difficile videtur in Deo generationem ponere, qui est immuta-
bilis, incorruptibilis et aeternus, ut ex superioribus (l. 1, cap. 13 et 15)

atet.
p Amplius, si generatio mutatio est, oportet omne quod generatur muta-
bile esse. Quod autem mutatur exit de potentia in actum 3 nam motus est
actus existentis in potentia secundum quod hujusmodi. Si igitur Filius
Dei est genitus, videtur quod neque aeternus sit, tanquam de potentia in
actum exiens, neque verus Deus, ex quo non est actus purus, sed aliquid
potentialitatis liabens.

Adhuc, genitum naturam accipit a generante. Si ergo Filius genitus est
a Deo Patre, oportet quod naturam quam habet a Patre acceperit. Non est
autem possibile quod acceperit a Patre aliam naturam numero quam Pa-
ter habet et similem specie, sicut nt in generationibus univocis, ut quum
homo generat hominem et ignis ignem3 supra enim ostensum est (l. 1,
c. 42, et l. tv, c. 9) quod impossibile est esse plures numero deitates.
Videtur etiam esse impossibile quod receperit eamdem naturam numero
quam Pater habet, quia, si recepit partem ejus, sequitur divinam natu·
ram esse divisibilem; si autem totam, videtur sequi quod natura divina,
si sit tota transfusa in Filium, desinat esse in Patre, etsie Pater generando
corrumpitur. Neque iterum potest dici quod natura divina per quamdam
exuberantiam effluat a Patre in Filium, sicut aqua tontis effluit in rivum,
et fons non evacuatur3 quia natura divina sicut non potest dividi, ita nec
augeri. Videtur ergo reliquum esse quod Filius naturam a Patre acceperit
non eamdem numero nec specie quam Pater habet, sed omnino alterius
generis3 sicut accidit in generatione aequivoca‚ ut quum animalia ex pu-
trefactione nata virtute solis generantur, ad cujus speciem non attingunt.
Sequitur ergo quod Dei Filius neque verus Filius sit, quum non habeat
speciem Patris, neque verus Deus , quum non recipiat divinam na-
turam.

Item, si Filius recipit naturam a Deo Patre, oportet quod in eo aliud sit
recipiens et aliud natura recepta3 nihil enim recipit seipsum; Filius igitur
non est sua essentia vel natura; non est igitur verus Deus.

Praeterea, si Filius Dei non est aliud quam essentia divina, quum es-
sentia divina sit subsistens, ut probatum est (l. 1, c. 22) (constat autem
quod etiam Pater est ipsa essentia divina), videtur relinqui quod Pater et
Filius conveniant in eadem re subsistente. Res autem subsistens in intel-
lectualibus naturis vocatur persona. Sequitur ergo, si Filius est ipsa
divina essentia, quod Pater et Filius conveniant in persona. Si autem
Filius non est ipsa divina essentia, non est verus Deus; hoc enim de Deo
probatum est (l. 1, c. 21). Videtur igitur quod vel Filius non sit verus
fleus, ut digebat Arius, vel non sit alius personaliter a Patre, ut Sabel-
lus assere at.

Adhuc, illud quod est principium individuationis in unoquoque impos-
sibile est inesse alteri quod supposito distinguatur ab e0; quod enim in
multis est non est individuationis principium. Ipsa autem essentia Dei est
per quam Deus individuetur3 non enim essentia Dei est forma in materia,
ut per materiam individuari posset; non est igitur aliud in Deo Patre per
quod individuetur quam sua essentia. Ejus igitur essentia in nullo alio
supposito esse potest. Aut igitur non est in Filio, et sic Fili-us non est
verus Deus, secundum Arium; aut Filius non est alius supposito a Patre,
et sic est eadem persona utriusque, secundum sabellium.

Amplius, si Pater et Filius sunt duo supposita sive duae personae et

