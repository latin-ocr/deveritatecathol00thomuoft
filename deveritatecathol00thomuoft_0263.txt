LlB. 11, CAP. LXXXII. 2⁶23

sunt individuationis principia, non autem sensus3 quod exinde apparet
quia sensus est particularium, intellectus vero universalium. Unde patet
quod sensus patiuntur a rebus secundum quod sunt in materia, non
autem intellectus, sed secundum quod sunt abstractae. Passio igitur in·
tellectus est absque materia corporali, non autem passio sensus.

Adhuc, diversi sensus sunt perceptivi diversorum sensibilium, sicut
visus colorum, auditus sonorum. Haec autem diversitas manifeste ex dis-
positione organorum diversa contingit3 nam organum visus oportet esse
in potentia ad omnes colores, organum auditus ad omnes sonos. Si au-
tem haec receptio fieret absque organo corporali, eadem potentia esse‘t
omnium sensibilium susceptiva3 nam virtus immaterialis se habet aequa·
liter, quantum de se est, ad omnes hujusmodi qualitates ; unde intellec·
tus, qui non utitur organo corporali, omnia sensibilia cognoscit. Sentire
igitur non fit absque organo corporeo. · · .

Praeterea, sensus corrumpitur ab excellentia sensibilium, non autem
intellectus; quia qui intelligit altiora intelligibilium non minus poterit
alia speculari, sed magis. Alterius igitur generis est passio sensus a sen-
sibili, et intellectus ab iiitelligibi113 intellectus quidem passio sit absque
organo corporali 3 passio vero sensus cum organo corporali, cujus har-
monia solvitur per sensibilium excellentiam.

Quod autem Plato dixit (De leq„ x) animam esse moventem seipsam,
certum esse videtur ex hoc quod erga corpora apparet. Nullum enim cor-
pus videtur movere, nisi sit motum ; unde Plato ponebat omne movens
moveri ; et, quia non itur in infinitum ut unumquodque motum ab alio
moveatur, ponebat primum movens in unoquoque ordine movere seip-
sum. Et ex hoc sequebatur animam, quae est primum movens in moti-
bus animalium, esse aliquid movens seipsum.

Hoc autem patet esse falsum dupliciter. Primo quidem, quia probatum
est (lib. 1, c. 13) quod omne quod movetur per se, est corpus3unde, quum
anima non sit corpus, impossibile est ipsam moveri nisi per accidens.
Secundo, quia, quum movens in quantum hujusmodi sit actu, motum
autem in quantum hujusmodi sit in potentia, nihil autem potest esse
secundum idem actu et potentia, impossibile erit quod idem secundum
idem sit movens et motum ; sed oportet, si aliquid dicitur seipsum mo·
vens, quod una pars ejus sit movens et alia pars sit mota3 et hoc modo
dicitur animal movere seipsum, quia anima est movens et corpus estmo-
tum. Sed quia Plato animam non ponebat esse corpus, licet. uteretur no-
mine motus qui proprie corporum est, non tamen hoc de motu proprie
dicto intelligebat, sed accipiebat motum communius pro qualibet opera-
tione, prout etiam Aristoteles dicit (De anima, 111, text. comm. 28) quod
sentire et intelligere sunt motus quidam ; sic autem motus non est actus
existentis in potentia, sed actus perfecti. Unde, quum dicebat animam
movere seipsam, intendebat per hoc dicere quod ipsa operatur absque
adminiculo corporis, e contrario ei quod accidit in aliis formis, quae non
agunt absque materia ; non enim calor calefacit separatim, sed calidum,
ex quo volebat concludere omnem animam motivam esse immortalem 3
{mtn quod per se habet operationem, et per se existentiam habere po-
es .

Sed jam ostensum est quod operatio animae brutalis, quae est sentire,
non potest esse sine corpore. Multo autem magis hoc apparet in opera·
tione ejus, quod est appetere; nam omnia quae ad appetitum sensitivae
partis pertinent, manifeste cum transmutatione aliqua corporis fiunt:
unde et passiones animae dicuntur.

Ex quibus sequitur quod nec ipsum movere sit operatio animae sensi·
tivae absque organo. Non enirn movet anima brutalis nisi per sensum et
appetitum ; nam virtus quae dicitur exequens motum facit membra esse
obedientia imperio appetitus; unde magis sunt virtutes perficientes cor-
pus ad moveri quam virtutes moventes. Sic igitur patet quod nulla ope·

