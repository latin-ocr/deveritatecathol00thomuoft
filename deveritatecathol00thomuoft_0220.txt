180 · [ΑΒ. 11, CAP. LX.

>est intelligibilis actu (non enim sic est unum cum intellectu in actu),
sed secundum quod est a phantasmatibus abstracta3 sicut nec species
coloris est sensata in actu secundum quod estin lapide, sed solum secun-
dum quod est in pupilla. Sic autem solum continuatur nobiscum species
intelligibilis secundum quod est in phantasmatibus, secundum positio-
nem praedictam. Non igitur continuatur nobiscum secundum quod est
unum cum intellectu possibili ut forma ejus. Igitur non potest esse
medium quo continueturintellectus possibilis nobiscum, quia, secundum
quod continuatur cum intellectu possibili, non continuatur nobiscum,
nec e converso.

Patet autem eum qui hanc positionem induxit, aequivocatione decep·
tum fuisse. Colores enim extra animam existentes,praesente lumine, sunt
visibiles actu, ut potentes movere visum, non autem ut actu sensata,
secundum quod sunt unum cum sensu in actu ; et similiter phantasmata
per lumen intellectus agentis fiunt actu intelligibilia, ut possint movere
intellectum possibilem, non autem ut sint intellecta actu, secundum
quod sunt unum cum intellectu possibili, facta in actu.

Item, ubi invenitur altior operatio viventis, ibi invenitur‘altior species
vitae correspondens illi actioni. In plantis enim invenitur sola actio ad
nutritionem pertinens, in animalibus autem invenitur altior actio, scili-
cet sentire et moveri secundum locum ; unde et animal vivit altiori spe-
cie vitae. Sed adhuc in homine invenitur altior operatio advitam per·
tinens quam in animali, scilicet intelligere. Ergo homo habebit altiorem
speciem vitae. Sed vita est per animam. Habebit igitur homo altiorem
animam qua vivit, quam sit anima sensibilis. Nulla. autem est altior
1quam intellectus. Est igitur intellectus anima hominis. et per consequens

orma 1 sius.

Adhucp, quod consequitur ad operationem alicujus rei non largitur ali-
cui speciem ; quia operatio est actus secundus; forma autem per quam
aliquid habet. speciem est actus primus. Unio autem intellectus possi-
bilis ad hominem, secundum positionem praedictam, consequitur homi·
nis operationem. Fit enim mediante phantasia, quae secundum Philoso-
phum (De anima, 11, text. comni. 160 et 161) est motus sactus a sensu
secundum actum. Ex tali igitur unione non consequitur homo speciem.
Non igitur differt homo specie a brutis animalibus per hoc quod est
intellectum habens.

Amplius. si homo speciem sortitur per hoc quod est rationalis et intel-
lectum habens, quicumque est in specie humana est rationalis et intel-
lectum habens. Sed puer, etiam antequam ex utero egrediatur, est in
specie humana3 in quo tamen nondum sunt phantasmata,quae sint intel-
ligibilia actu. Non cst igitur homo intellectum habens per hoc quod
intellectus continuatur homini mediante specie intelligibili, cujus sub-
jectum est phantasma.

CAPUT LX.

QUOD HOMO NON SORTITUR SPECIEM PER INTELLEGTUM PASSIVUM, SED PER
INTELLECTUM POSSIBILEM.

llis autem rationibus obviatur, secundum praedictam positionem. Dicit
enim praedictus Averrhoes (De anima, 111, text. comm. 5, 6) quod homo
differt specie a brutis per intellectum quem Aristoteles vocat passivum,
qui estipsa vis cognoscivita, quae est propria hominm, loco cujus alia
animalia ‘habe-nt quamdam existimationem naturalem. Hujus autem
CognOSCItlvae virtutis est distinguere intentiones individuales et compa-
rare eas ad invicem3 sicut intellectus, qui est separatus et immixtus.

