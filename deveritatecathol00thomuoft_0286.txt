246 LIB. II, CAP. XCIII.

esse minoris multitudinis formae quae sunt extra materiam, quas dicimus
substantias separatas, quam sint species materialium rerum. Non autem
propter hoc dicimus quod substantiae separatae sint species istorum sen·
sibilium, sicut Platonici senserunt. Quum enim non possent ad praedic-
tarum substantiarum notitiam pervenire nisi ex sensibilibUS, posuerunt
illas substantias esse eJ‘usdem speciei cum istis vel magis species ista·
rum; sicut si aliquis non videret solem et lunam et alia astra et audiret
esse quaedam corpora incorruptibilia, nominaret ea nominibus istorum
corruptibilium, existimans ea esse eJ'usdem speciei cum istis; quod non
esset possibile. Similiter autem impossibile est substantias immaterIales
esse ejusdem speciei cum materialibus vel species ipsarum, quum
materia sit de ratione speciei horum sensibilium, licet non haec materia
quae est proprium principium individui; sicut de ratione speciei hominis
sunt carnes et ossa, non autem haec carnes et liaec ossa, quae sunt prin-
cipia Socratis et Platonis. Sic igitur non dicimus substautias separatas
esse species istorum sensibilium, sed esse alias species nobiliores istis,
quanto purum est nobilius permixt03 et tunc illas substantias esse plu-
res oportet istis speciebus rerum materialium.

Adhuc, magis est aliquid multiplicabile secundum suum esse intelli-
gibile quam secundum suum esse materiale; multa enim intellectu capi-
. mus quaein materia esse non possunt; ex quo contingit quod cuilibet
rectae lineae finitae potest mathematice fieri additio, non autem naturali-
ter; raritas etiam corporum, velocitas motuum et diversitas figurarum in
infinitum augeri comprehenditur secundum intellectum, quamvis sit
impossibile in natura sic esse. substantiae autem separatae sunt in, esse
intelligibili secundum suam naturam. Major igitur multiplicitas in eis
est possibilis quam in rebus materialibus secundum proprietatem et
rationem pensatam generis utriusque. In perpetuis autem non differt
esse et posse. Excedit igitur multitudo substantiarum separatarqn
multitudinem materialium corporum.

His autem attestatur sacra Scriptura; dicitur enim ε Miltia millium
ministrabant ei, et decies millies centena millia assistebant ei (Dan.‚ VII, 10).
Et Dionysius dicit uod numerus illarum substantiarum excedit omnem
materialem multitu inem (Coel. Hier„ c. 13). ·

Per hoc autem excluditur error dicentium substantias separatas secun-
dum numerum motuum coelestium aut secundum numerumtsphaerarum
coelestium esse, et error Rabbi Moysis (lib. 11, c. 7), qui dixit numerum
angelorum qui in Scriptura ponitur non esse numerum separatarum
substantiarum, sed virtutum in istis inferioribus, sicut si vis concupisci-
bilis dicatur spiritus concupiscentiae, et sic de aliis.

CAPUT XCIII.

QUOD SUBSTANTIAE SEPARATAE NON SUNT MULTAE umus SPECIEI.

Ex his autem, quae de istis substantiis praemissa sunt, ostendi potest
quod non sunt plures substantiae separatae unius speciei.

ostensum est enim supra (c. 51) quod substantiae separatae sunt quae-
dam quidditates subsistentes. Species autem rei est quam signat defin1tio‚
quaeest signum quidditatis rei ; unde quidditates subsistentes-sunt
species. Plures ergo substantiae separatae esse non possunt, nisi sint
p ures species.

Adhuc, Quaecumque sunt idem specie, differentia autem numero,
habent materiam. Differentia autem quae ex f01¹maprocedit inducit diver-
sitatem specle13 quaeautem est ex materia inducit diversitatem secundum
uumerum3 substantiae autem separatae non habent omnino materiam,

