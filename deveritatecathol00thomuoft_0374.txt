334 LtB. ΙΙΙ, CAP. LXI.

sumus, omnia secundum actum videntur. Non ergo unum prius et aliud
osterius.

p Adhuc, unaquaeque res, cum pervenerit ad suum ultimum finem, quie-
scit, cum omnis motus sit ad acquirendum finem. Ultimus autem finis
intellectus est visio divinae substantiae, ut supra (cap. 25) ostensum est.
Intellectus igitur divinam substantiam videns non movetur de uno intelli-
gibiiidin aliud. Omnia igitur quae per hancvisionem cognoscit, simul actu
consi erat.

Amplius, in divina substantia intellectus omnes rerum species cogno-
scit, ut ex dictis (cap. 59) patet. Quorumdam autem generum sunt species
infinitae, sicut numerorum et figurarum et proportionum. Intellectus igi-
tur in divina substantia videt infinita. Non autem omnia ea videre posset
nisi simul videret, quia infinita non est transire. Oportet igitur quod
omnia quae intellectus in divina substantia videt, simul videat.

Hinc est quod Augustinus dicit in quindecimo De Trin. (cap. 16) ι « Non ·
erunttunc volubiles nostrae cogitationes, ab aliiset in alia euntes et
redeuntes. Sed omnem scientiam nostram uno simul conspectu vide-
bimus ». (I part„ q. xil, art. 10.)

CAPUT LXI.

QUOD PER VISIONEM DEI ALIQUIS SIT PARTIGEPS VITAE AETERNAE.

Ex hoc autem apparet quod per visionem praedictam intellectus creatus
vitae aeternae fit particeps. ln hoc enim aeternitas a tempore differt, quod
tempus in quadam successione habet esse ε aeternitatis vero esse est
totum simul. Jam autem ostensum est (cap. 60) quod in praedicta visione
uon est aliqua successio, sed omnia quae per il am videntur, simul et uno
intuitu videntur. Illa ergo visio in quadam aeternitatis participatione per·
ficitur. Est autem illa visio quaedam vita. Actio enim intellectus est vita
quaedam. Fit ergo per illam visionem intellectus creatus vitae aeternae

artice s.
p Item,pper objecta actus specificantur. Objectum autem visionis praedictae
cst divina substantia secundum seipsam, non secundum aliquam ejus
similitudinem creatam, ut supra (cap. 51) ostensum est. Esse autem divinae
substantiae in aeternitate est, vel magis est ipsa aeternitas:ergo visio prae-
dicta in participatione aeternitatis est.

Adhuc, si aliqua actio sit in tempore, hoc erit vel propter principium
actionis, quod est in tempore, sicut-actiones rerum naturalium sunt tem-
porales, vel propter operationis terminum, sicut substantiarum spiritua-
lium quae sunt supra tempus, quas exercentin res tempori subditas. visio
autem praedicta non est in tempore ex parte ejus quod videtur, cum hoc
sit substantia aeterna, neque ex parte ejus quo videtur, quod etiam est
substantia aeterna, neque etiam ex parte videntis, quod est intellectus,
cujus esse non subjacet tempori, cum sit incorruptibilis, ut supra (lib.·11,
cap. 79) probatum est. Est igitur visio illa secundum aeternitatis partici-
pationem, utpote omnino transcendens tempus.

Amplius, anima intellectiva est creata in confinio aeternitatis et tem-
poris, ut in libro De causis (prop. 2) dicitur, et ex praemissis potest esse
manifestum, quia est ultima in ordine intellectuum; et tamen ejus
substantia est elevata supra materiam corporalem, non dependens ab
ipsa. Sed actio ejus, secundum quam conjungitur inferioribus quae sunt
intempore, est temporalis. Ergo actio ejus secundum quam conjungitur
superioribus quae sunt supra tempus, aeternitatem participat. Talis autem
est maxime visio qua divinam substantiam videt. Ergo per hujusmodi

visionem in participatione aeternitatis fit, et eadem ratione quicumque
alius intellectus creatus Deum videt.

