LlB. 111, CAP. CXXIV. 429

cognosceretur. Est igitur contra naturalem instinctum speciei huniance
quod mulier a viro separetur. Sic igitur non solum diuturnam, sed indi-
viduam, oportet esse in humana specie maris et feminae conjunctionem.

Amplius, amicitia quanto major est, tanto debet esse firmior et diutur-
nior. Inter virum autem et mulierem maxima amicitia esse videtur3
adunantur enim non solum in actu carnalis copulae, qua} etiam inter
bestias quamdam suavem societatem facit, sed etiam ad totius domesticae
conversationis consortium ; unde in signum hujus‚homo propter uxorem
etiam patrem et matrem dimittit, ut dicitur Gen„ 11, 24. Conveniens
igitur estquod matrimonium sit omuino indissolubile.

Ulterius autem considerandum quod inter naturales actus sola gene-
ratio ad bonum naturae ordinatur: nam comestio et aliarum super-
fluitatum emissio ad individuum pertinent, generatio vero ad conserva-
tionem speciei. Unde, cum lex instituatur ad honum commune, ea quae

ertinent ad generationem prolis oportet legibus ordinari et divinis et
Ennianis. Leges autem positae oportet quod ex naturali instinctu procedant,
si humanae sunt, sicut etiam in scientiis demonstrativis omnis humana
inventio ex principiis naturaliter cognitis initium sumit: si autem divi-
nae sunt, non solum instinctum naturae explicant, sed etiam desectum
naturalis instinctus supplent, sicut ea quae divinitus revelantur, superant
naturalis rationis capacitatem. Cum igitur instinctus naturalis sit in spe-1
cie humana ad hoc quod conjunctio maris et femin-<e sit individua, et
quod sit una unius ; oportuit hoc lege humana ordinatum esse. Lex autem
divina supernaturalem quamdam rationem apponit ex significatione inse-
parabilis conjunctionis Christi et Ecclesiae, quae est una unius. Sic igi-
tur inordinationes circa actum generationis non solum instinctui natu-
rali repugnant, sed etiam leges divinas et humanas transgrediuntur:
unde circa hoc magis ex inordinatione peccatur quam circa superfluita-
tem cibi, aut alterius hujusmodi.

Quia vero necesse est ad id quod est optimum in homine alia omnia ordi-
nari, conjunctio maris et feminae non solum sic ordinata est legibus
secundum quod ad prolem· generandam pertinet, ut est in aliis animali-
bus, sed etiam secundum quod convenit ad bonos mores, quos ratio recta
disponit vel quantum ad hominem secundum se, vel secundum quod
homo est pars domesticae familiae aut civilis societatis. Ad quos quidem
bonos mores pertinet individua conjunctio maris et feminae: sic enim
eritfidelior amor unius ad alterum, dum cognoscunt se indivisibiliter
conJunctoS. Erit etiam utriusque sollicitior cura in rebus domesticis,
dum se perpetuo commansuros in earumdem rerum possessione existi-
mant 3 subtrahuntur etiam ex hoc discordiarum origines, quas oporteret
accidere, si vir uxorem dimitteret, inter eum et propinquos uxoris ; et fit
firmior inter affines dilectio: tolluntur etiam adulteriorum occasiones,
quae darentur, si vir uxorem dimittere posset, aut e converso. Per hoc
enim daretur via facilior sollicitandi matrimonia aliena.

Hinc est quod dicitur, Matth., v et xrx, 9, et 1 Corinth„ vn, 10: qu au-
tem dico vobis umorem 'ad libitum α viro ‘non discedere.

Per hoc autem excluditur consuetudo dimittentium uxores, quod tamen
in veteri lege permissum fuit Judaeis propter eorum duritiam, quia sci-
licet proni erant ad occisionem uxorum. Permissum ergo fuit minus
malum} ad excludendum majus malum. (1 Sent.,dist. xxxm, quaest xl,

CAPUT CXXIV.

QUOD MATRIMONIUM DEBEAT ESSE UNIUS Al> UNAM.

Considerandum autem videtur quod innatum est mentibus omnium ani·
malium quae coitu utuntur quod consortium in compari non patiuntur ³,

